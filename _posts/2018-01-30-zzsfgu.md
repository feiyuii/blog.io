---
layout: post
title: 周易 王夫之 山风蛊
date: 2018-01-30
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">山风蛊</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [蛊。元亨。利涉大川。先甲三日，后甲三日。](#jump先甲三日)
- [彖曰:蛊，刚上而柔下。巽而止，蛊。](#jump刚上而柔下)
- [象曰:山下有风，蛊。君子以振民育德。](#jump山下有风)
  - [18.1 初六，干父之蛊，有子，考无咎，厉终吉。](#jump干父之蛊有子)
  - [18.2 九二，干母之蛊，不可贞。](#jump干母之蛊)
  - [18.3 九三，干父之蛊，小有悔，无大咎。](#jump干父之蛊)
  - [18.4 六四，裕父之蛊，往见吝](#jump裕父之蛊)
  - [18.5 六五，干父之蛊，用誉。](#jump用誉)
  - [18.6 上九，不事王侯，高尚其事。](#jump不事王侯)
  
  ![](http://www.guoyi360.com/uploads/allimg/130424/1-130424095332244.jpg)


<span id = "jump先甲三日"></span>
## [蛊。元亨。利涉大川。先甲三日，后甲三日。](#jump)
“蛊”之为字，从虫从皿。当伏羲之时，民用佃渔，未有粒食，奉养于人者，以皿盛虫而进之。毛羽鳞介昆，皆虫也。故伏羲以此取义，而谓之蛊。至后世粒食，民得所养，而食虫或遇毒而坏烂，故为毒为坏，非伏羲之本旨也。此卦刚上柔下，下以柔承上，为臣事君、子养父之象。皿盛鲜食而进之，下之养上，柔道也。阳尊在上，阴卑在下，与随异道;名分正，事使顺，阴竭力以事阳，天下治矣，故日“蛊治也”，言世方治而未乱也。


“元亨”者，上下各得其分，而下能致养，于时始亨也。时方极治，上下蒙安，恐将成乎偷魔，故“利涉大川”，在安思险，利在有为，涉险以建功，不可恃已治已安而自废也。


“甲”者，事之始。当治之先，必有开治之功，图之迟久而后治，蛊之所以成，非易也。既已治矣，必有保治之事，深思永计以善其终，所以利涉川而保其蛊也，故申言以见慎终如始之道焉。


[甲前三日为“辛”，同“新”，后甲三日为“丁”，是叮咛的意思。]

----

<span id = "jump刚上而柔下"></span>
## [彖曰:蛊，刚上而柔下。巽而止，蛊。](#jump)
#### “巽”者，阴顺以入，而体上之志；“止”者，上下安其位而不相凌越；养道也，治象也。

### 蛊元亨而天下治也。
**以卦变言，*泰☷☰*上之阴，来居于初**。泰者上下交，为治道之所自开；而蛊则**阴受阳交，而承阳以致养**，治之成也。天下治者，承平之世也。

### “利涉大川”，往 有事 也。
上下蒙安，而善承上者，岂徒以顺上为得哉!**必宣力以*效保治之业*，故不曰有功，而日“有事”**。

### “先甲三日，后甲三日”，终则有始，天行也。
“行”，运行之常道也。由甲至癸，十日循环而运不息，后非永终，先者更有先焉者，天运然也。于治道之已成，必更为 兴起有为 以垂后，在终若始，乃合天而保治。岂徒恃 四海之辑柔 以奉己，而遂可晏然哉?

----

<span id = "jump山下有风"></span>
## [象曰:山下有风，蛊。君子以振民育德。](#jump)
- 风在山下，人于卑下而振动之，
- 山峙于上，以止其飘扬而勿使逾越。


君子治民之道，兴起顽懦，而养其善以止其非，天下之所以治也。**风以振之，山以育之**，始而兴起，继以养成，教民之序也。

----

<span id = "jump干父之蛊有子"></span>
## [初六，干父之蛊，有子，考无咎，厉终吉。](#jump)
蛊之为象，柔以承刚。《彖》自其已然而言，则为君令臣共而朝廷治之象。周公绎思其理，以臣之事君、子之事父，一也，而臣虽柔顺，当其过亢，且有匡正革命之道;唯子之事父，先意承志，下气怡声，有隐无犯，而不伤于柔，故《爻辞》取义于父子焉。文王当封之世，顺以奉上，而冀封之改过以图治。周公承文王之后，道无可加，而唯继志述事，以顺承世德。故各即其体验于己者，示君臣父子之道。圣人之言，皆先行而后从者也。


“干”，世[事]也。“干父子蛊”，以养为事也。事父之道，极其柔下，不待父之慈而始敦其爱。**二、三重刚在上，威严太过**，父不能无咎，而子能尽其孝养，使父太刚之过不形，则蒸夂允若，而亦藉以免咎矣。是则父之严乃以成乎子之孝，终底乎大顺而吉。此一家之治象，为天下治之本也。言“考”者，通存没言之。

### 象曰“干父之蛊”，意承考也。
其屈承父志而柔以致养，发于意之诚，故虽严而愈谨。

----

<span id = "jump干母之蛊"></span>
## [九二，干母之蛊，不可贞。](#jump)
内卦以一阴承二阳于上，有父母同养之象焉。二在阴位在中，为母;三在阳位在上，为父。
于此二爻不言本爻之德，而言初六所以事之者，盖蛊本以阴承养乎阳为义，而所承之阳，其得失可勿论已。

#### 《易》之以本爻所值之时位发他爻之旨，若此类者众矣，在读者善通之。

子之承事父母，柔顺卑下，唯命是从，蛊之正也。但二以刚居柔，母德不能安静，以顺三从之义，一 一顺而下之，则且有如汉之窦后，专制内外，而权移于外戚;甚则人截之祸，伤心含疚而不可如何。故“干母之蛊”者，有权存乎其间，因其刚而调之，期不失于敬爱而 止；必以柔承之 而无所裁，则害延于 家国，故曰“不可贞”。

### 象曰:“干母之蛊”，得中道也。
承其居中之正，而不顺其过刚 之为，斯得之。

----

<span id = "jump干父之蛊"></span>
## [九三，干父之蛊，小有悔，无大咎。](#jump)
九三以刚居刚，父之过于严而不中者。起敬起孝虽逢其恶怒而“小有悔”，然终不失顺承之道，故无大咎。

### 象曰“干父之蛊”，终无咎也。
道尽，则心可以安矣。


----

<span id = "jump裕父之蛊"></span>
## [六四，裕父之蛊，往见吝。](#jump)
“裕”，有余之谓。<br>
子之事父，柔顺卑逊，极所以养之，岂患有余哉!<br>
然孝子尽道以事其亲，无违于礼，则无违于亲矣。而或违道悖礼，以非所得者 苟从 亲志 之私，则将得罪于乡党州间，贻讥于天下后世，于心岂能无歉乎!**外卦以二阴奉一阳，而四以阴居阴，柔过而不知所裁**，故其象如此。

### 象曰:“裕父之盘”，往未得也。
往而以贻 不善 于天下，其不获乎人心者多矣。不言凶悔者，其志顺亲，天下必且有谅之者。


[贻:贈遺也。]

----

<span id = "jump用誉"></span>
## [六五，干父之蛊，用誉。](#jump)
六五柔顺得中，尽道以事其亲者。


“用誉”，所谓“人不 间 于其父母昆弟之言”也。<br>
夫子之事亲，岂以要誉哉!然率其情以行，而不问 人 情之然否，则自谓无过，而所 抱疚 于 天人 者多矣。<br>
故至于誉，而人子之心可以差安。


### 象曰干父用誉，承以德也。
心之所安、理之所得 谓之“德”。德者，人心之同得，何誉之不至哉!

----

<span id = "jump不事王侯"></span>
## [上九，不事王侯，高尚其事。](#jump)
爻皆言子之事父，而上九之义别者，处高间之地，为时已过，而安受得中之养，所固然者。无得失，故无吉凶，不待占也，故别取象于 逸民 无所承事 而高亢 自养之道焉。**与随上言事天，同一变例也**。


四为侯，五为王，非不屈志以相下，而时当承平之代，无功可建，上下蒙安，无能为“后甲”之图，则乐道以亢志可矣。


[亢:人頸也。]

### 象曰:“不事王侯”，志可则也。
爻言“事”，而《象传》言“志”；既高尚矣，无事之可见，志即其事也。


天下宴安，上下各循其分，所虑者，人忘厝火积薪之忧 而 竞于仕进，逸民 不乐在朝廷 而 轻爵禄，所以 风 示天下，使知富贵利达之外，有廉耻为重，则冒昧偷安之情知所惩，而以正人心、止僭滥者，其功大矣。



















