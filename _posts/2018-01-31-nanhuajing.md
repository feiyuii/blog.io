---
layout: post
title: 南华真经注疏
date: 2018-01-30
categories: blog
tags: [玄门]
description: 
---

# 南华真经注疏卷之一
河南郭象 注    唐西华法师 成玄英 疏

## 内篇逍遥游第一
《注》夫小大虽殊，而放于自得之场，则物任其性，事称其能。各当其分，逍遥一也。岂容胜负于其间哉。<br>

### 北冥(míng)有鱼。其名为鲲(kūn)。鲲之大。不知其几千里也。
《疏》溟(míng)犹海也，取其溟漠无涯，故为之溟，东方朔十洲记云，溟海无风，而洪波百丈。巨海之内有此大鱼，欲明物性自然，故标为章首。<br>
玄中记云；东方有大鱼焉，行者一日过鱼头，七日过鱼尾，产三日，碧海为之变红，故知大物生于大处，岂独北溟而已。

### 化而为鸟。其名为鹏(péng)。
《注》鹏鲲之实，吾所未详也，夫庄子之大意，在乎逍遥游放，无为而自得，故极小大之致，以明性分之适，达观之士，宜要其会归，而遗其所寄，不足事事曲与生说(shuì) ，自不害其弘旨，皆可略之耳。<br>
《疏》夫四序风驰，三光电卷，是以负山岳而捨(shě )故，扬舟壑(hè)以趋新，故化鱼为鸟，欲明变化之大理也。

### 鹏(péng)之背。不知其几千里也。怒而飞，其翼若垂天之云。
《疏》鱼论其大，以表头尾难知，鸟言其背，亦示修短叵(pǒ)测，故下文云，未有知其修者也，鼓怒翅翼，奋迅毛衣，既欲抟(tuán )风，方将击水，遂乃断绝云气，背负青天，骞(qiān)翥(zhù)翶翔，凌摩霄汉，垂阴布影，若天涯之降行云也。

### 是鸟也，海运则将徙(xǐ)于南冥。南冥者天池也。
《注》非溟(míng)海不足以运其身，非九万里不足以负其翼，此岂好奇哉，直以大物必自生于大处。大处亦必自生此大物，理固自然，不患其失，又何措心于其间哉。<br>
《疏》运，转也，是，指斥也，即此鹏鸟，其形重大，若不海中运转，无以自致高升，皆不得不然，非乐然也 。且形既迁革，情亦随变，昔日为鱼，涵泳北海，今时作鸟，腾翥(zhù)南溟，虽复升沉性殊，逍遥一也，亦犹死生聚散，所遇斯适，千变万化，未始非吾，所以化鱼为鸟，自北徂(cú)南者，鸟是凌虚之物，南即启明之方，鱼乃滞溺之虫，北有幽冥之地，欲表向明背暗，捨滞求进，故举南北鸟鱼，以示为道之迳耳，而大海洪川，原夫造化，非人所作，故曰天池也。

### 齐谐者。志怪者也。谐之言曰。鹏(péng)之徙(xǐ)于南冥(míng)也。水击三千里。抟(tuán)扶摇(yáo)而上者九万里。
《注》夫翼大则难举，故抟(tuán)扶摇(yáo)而后能上，九万里乃足自胜耳，既有斯翼，岂得決(xuè )然而起，数(shù) 仞而下哉，此皆不得不然，非乐(yào)然也。

### 去以六月息者也。
《注》夫大鸟一去半岁，至天池而息，小鸟一飞半朝，枪(qiǎng)榆枋(fāng)而止，此比所能则有间矣，其于适性一也。<br>
《疏》姓齐。名谐。人姓名也。亦言书名也，齐国有此悱(fěi)谐之书也，志，记也，击，打也，抟(tuán)，斗也，扶摇(yáo)旋风也。齐谐所著之书，多记怪异之事，庄生引以为证，明己所说(yuè)不虚，大鹏既将适南溟，不可决(xuè) 然而起，所举击两翅，动荡三千，踉跄而行，方能离水，然后缭戾(lì)宛转，鼓怒徘徊，风气相扶，摇动而上，途经九万，时隔半年，从容志满，方言息止，适足而已，岂惜情乎哉。

### 野马也。尘埃也。生物之以息相吹也。
《注》此皆鹏之所凭以飞者耳，野马者，游气也。<br>
《疏》尔雅云；邑外曰郊，郊外曰牧，牧外曰野，此言青春之时，阳气发动，遥望薮(sǒu)泽之中，犹如奔马，故谓之野马也，扬土曰尘，尘之细者曰埃，天地之间，生物气息更相吹动，以举于鹏者也。夫四生杂沓(tà)，万类参(cēn)差(cī )，形性不同，资待宜异，故鹏鼓垂天之翼，讬(tuō)风气以逍遥，蜩(tiáo)张決起之翅，枪(qiǎng)榆枋(fāng)而自得，斯皆率性而动，禀之造化，非有情于遐迩，岂措意于骄矜(jīn)，体斯趣者，于何而语夸企乎。

### 天之苍苍其正色邪(yé)。其远而无所至极邪(yé)。其视下也。亦若是则已矣。
《注》今观天之苍苍，竟未知便是天之正色邪(yé)，天之为远而无极邪(yé)，鹏之自上以视地，亦若人之自此以视天，则止而图南矣，言鹏不知道里之远近，趣足以自胜而逝。<br>
《疏》仰视圆穹，甚为迢(tiáo)递，碧空高远筭(suàn)数无穷，苍苍茫昧岂天正色？然鹏处中天，人居下地，而鹏之俯视，不异人之仰观，人既不辩天之正色，鹏亦讵(jù)知地之远近？自胜取足，适至南溟，鹏之图度止在于是矣。

### 且夫(fú)水之积也不厚。则其负大舟也无力。覆杯水于坳(ào)堂之上。则芥为之舟，置杯焉则胶，水浅而舟大也。
《注》此皆明鹏之所以高飞者，翼大故耳，夫(fú)质小者，所资不待大，则质大者，所用不得小矣，故理有至分，物有定极，各足称事，其济一也，若乃失乎忘生之主，而营生于至当之外，事不在力，动不称情，则虽垂天之翼，不能无穷，決(xuè)起之飞，不能无困矣。<br>
《疏》且者，假借，是聊略之辞，夫(fú)者，开发（fā），在语之端绪，积，聚也。厚，深也。杯，小器也。坳(ào)，污陷也。谓堂庭坳(ào)陷之地也。芥；草也。胶黏也。此，起譬(pì)也。夫(fú)翻覆一杯之水，于坳(ào)污堂地之间，将草叶为舟，则浮汎(fàn)靡滞，若还用杯为舟，理必不可，何者？水浅舟大，则黏地不行故也，是以大舟必须深水，小芥不待洪流，苟(gǒu)其大小得宜，则物皆逍遥。

### 风之积也不厚。则其负大翼也无力。故九万里则风斯在下矣。
《疏》此合喻也，夫(fú)水不深厚，则大舟不可载浮，风不崇高，大翼无由凌汉，是以小鸟半朝決(xuè)起榆枋(fāng)之上，大鹏九万飘风鼓扇其下也。

### 而后乃今培风。背负青天而莫之夭阏(è)者。而后乃今将图南。
《注》夫(fú)所以乃今将图南者，非其好高而莫远也，风不积则夭阏(è)不通故耳，此大鹏之逍遥也。<br>
《疏》培；重也。夭；折也。阏；塞也。初赖扶摇，故能升翥(zhù），重积风吹，然后飞行，既而上负青天，下乘风脊，一凌霄汉，六月方止，网罗不逮，毕弋(yì)无侵，折塞之祸于何而至，良由资待合宜，自致得所逍遥南海，不亦宜乎。

### 蜩(tiáo)与鷽(xué)鸠(jiū)笑之曰。我決(xuè)起而飞。枪(qiǎng)榆枋(fāng)，时则不至。而控于地而已矣。奚(xī)以之九万里而南为。
《注》苟足于其性，则虽大鹏无以自贵于小鸟，小鸟无羡于天池，而荣愿有余矣，故小大虽殊逍遥一也。<br>
《疏》蜩(tiáo)，蝉也。生七八月，紫青色。一名蛁(diāo)蟟 (liáo)。鷽(xué)鸠(jiū)，鹘(gǔ)鸠(jiū)也。即今之斑鸠是也。決(xuè)，卒疾之貌。枪(qiǎng)，集也。亦突也。枋(fāng)，檀木也。控，投也，引也，穷也。奚，何也。之适也，蜩(tiáo)鸠(jiū)闻鹏鸟之宏大，资风水以高飞，故嗤(chī)彼形大而劬(qú)劳，欣我质小而逸，豫且腾跃，不过数仞，突榆檀而栖(qī)集，时困不到前林，投地息而更(gēng)起，逍遥适性，乐在其中，何须时经六月，途遥九万，跋涉辛苦，南适胡为，以小笑大，夸企自息，而不逍遥者，未之有也。

### 适莽(mǎng)苍者。三餐而反。腹猶果然。适百里者。宿(sù)舂(chōng)粮。适千里者。三月聚粮。
《注》所适弥远，则聚粮弥多，故其翼弥大，则积气弥厚也。<br>
《疏》适，往也。莽(mǎng)苍郊野之色，遥望之不其分明也。果然，饱貌也。往于郊野，来去三食，路既非遥，腹犹充饱。百里之行路程稍远，舂(chōng)梼(chóu)粮食，为一宿(sù)之备。适于千里之途，路既迢遥，聚积三月之粮，方克往来之食，故郭注云，所适弥远，则聚粮弥多。故其翼弥大，则积气弥厚者也。

### 之二蟲(zhòng)又何知(zhī )。
《注》二蟲(zhòng)谓鹏蜩(tiáo)也。对大于小，所以均異趣也，夫趣之所以然耳，自然耳，不为也。此逍遥之大意。<br>
《疏》郭注云，二蟲(zhòng)鹏与蜩(tiáo)也。对大于小，所以均異趣也，且大鹏抟(tuán)风九万，小鸟決(xuè)起榆枋(fāng)，虽复远近不同，适性均也。咸不知(zhī)道里之远近，各取足而自胜，天机自张，不知(zhī )所以，既无意于高卑，岂有情于优劣，逍遥之致，其在茲(zī)乎？而呼鹏为蟲(zhòng)者，大戴礼云，东方鳞蟲(zhòng)三百六十，应龙为其长(zhǎng)。南方羽蟲(zhòng)三百六十，凤凰为其长(zhǎng)。西方毛蟲(zhòng)三百六十，麒麟为其长(zhǎng)。北方甲蟲(zhòng)三百六十，灵龟为其长(zhǎng)。中央躶(luǒ)蟲(zhòng)三百六十，圣人为其长(zhǎng)。通而为语，故名鹏为蟲(zhòng)也。

### 小知(zhì)不及大知(zhì)。小年不及大年。
《注》物各有性，性各有及，皆如年知(zhì)，岂跂(qǐ)尚之所及哉。自此以下至于列子，历举年知(zhì)之大小，各信其一方，未有足以相倾者也，然后统以无待之人，遗(yí)彼忘我，冥(míng)此群异，异方同得，而我无功名，是故统小大者，无小无大者也，苟(gǒu)有乎小大，则虽大鹏之与斥(chì )鴳(yàn)，宰官之与御风，同为累物耳。齐死生者，无死无生者也，苟(gǒu)有乎死生，则虽大椿(chūn)之与蟪(huì)蛄(gū)，彭祖之与朝(zhāo）菌，均于短折耳。故游于无小无大者，无穷者也。冥(míng)乎不死不生者，无极者也。若夫(fú)逍遥而系于有方，则虽放之使游，而有所穷矣，未能无待也。<br>
《疏》夫(fú)物受气不同，稟(bǐng)分(fèn)各异，智则有明有暗，年则或短或常，故举朝(zhāo）菌冥(míng)灵，宰官荣子，皆如年智，岂企尚之所及哉！故知物性不同，不可强相希效也。

### 奚(xī)以知(zhī)其然也。
《疏》奚，何也。然，如此也。此何以知( zhī )年智不相及，若此之悬解耶？假设其问以生后答。

### 朝(zhāo)菌不知(zhī)晦朔(shuò)，蟪(huì)蛄(gū)不知(zhī)春秋，此小年也。
《疏》此答前问也，朝(zhāo)菌者，谓天时滞雨于粪壤之上，热蒸而生，阴湿则生，见日便死。亦谓之犬芝，生于朝(zhāo)而死于暮，故曰朝(zhāo)菌。月终谓之晦，月旦谓之朔(shuò)，假令逢荫，数日便萎，终不涉三旬，故不知晦朔也。<br>
蟪(huì)蛄(gū)夏蝉也，生于麦梗(gěng)，亦谓之麦节，夏生秋死，故不知 (zhī )春秋也，菌则朝(zhāo)生暮死，蝉则夏长秋殂(cú)，斯言龄命短促，故谓之小年也。

### 楚之南有冥(míng)灵者。以五百岁为春。五百岁为秋。上古有大椿(chūn)者。以八千岁为春。八千岁为秋。
《疏》冥(míng)灵大椿(chūn)并木名也，以叶生为春，以叶落为秋，冥(míng)灵生于楚之南，以二千岁为一年也，而言上古者，伏犧(xī )时也。大椿(chūn)之木，长于上古，以三万二千岁为一年也。冥(míng)灵五百岁而花生，大椿八千岁而叶落，并以春秋賖(shē)永，故为之大年也。

### 而彭祖乃今以久特闻。众人匹之不亦悲乎。
《注》夫(fú)年知(zhì)不相及，若此之悬也，比于众人之所悲，亦可悲矣，而众人未嘗悲此者，以其性各有极也，苟(gǒu)知(zhī)其极，则豪分(fēn)不可相跂(qí )，天下又何所悲乎哉。夫(fú)物未嘗以大欲小，而必以小羡大，故举小大之殊，各有定分(fēn)，非羡欲所及，则羡欲之累可以绝矣。夫(fú)悲生于累，累绝则悲去，而性命不安者，未之有也。<br>
《疏》彭祖者，姓籛( jiān )；名铿(kēng)。帝，颛(zhuān) 顼(xū)之玄孙也，善养性，能调鼎，进雉(zhì)羹于尧，尧封于彭城，其道可祖，故谓之彭祖，历夏经殷，至周年八百岁矣。特，独也。以其年长寿，所以声独闻于世，而世人比匹彭祖，深可悲伤，而不悲者，为彭祖禀性遐寿，非我气类，置之言外不敢嗟(jiē)伤。故知生也有涯，岂唯彭祖去已。一毫不可企及，于是均椿(chūn)菌，混彭殇(shāng)，各止其分(fèn)，而性安矣。

### 汤之问棘(jí)也是已。
《注》汤之问棘(jí)，亦云物各有极，任之则条畅，故庄子以所问为是也。<br>
《疏》汤是帝喾(kù)之后，契(qì)之苗裔(yì)。姓子，名履。字，天乙。母氏扶都见白气贯月，感而生汤，丰下兑(duì)上，身长九尺，仕夏为诸侯，有圣德，诸侯归之，遭桀无道，囚于夏台，后得免，乃与诸侯同盟于景亳之地，会桀于昆吾之墟，大战于鸣条之野，桀奔于南巢。汤既克桀，让天下于务光，务光不受，汤即位，乃都于亳，后改为商，殷开基之主也。

### 棘(jí)者，汤时贤人，亦云汤之博士，列子谓之夏革，革棘声类，盖字之误也。而棘(jí)既是贤人，汤师事之，故汤请益，深有玄趣，庄子许其所问，故云是已。
穷发之北。有冥海者。天池也。有鱼焉。其广数(shù)千里。未有知其修者。其名为鲲(kūn)。<br>
《疏》修，长(cháng)也。地以草木为毛发。北方寒沍(hù)之地，草木不生，故名穷发，所谓不毛之地。鲲(kūn)鱼广阔数(shù)千，未有知其长(cháng)者，明其大也，然溟(míng)海鲲(kūn)鹏，前文已出，如今重显者，正言前引齐谐，足为典实，今牵列子再证非虚，郑重殷勤，以成其义者也。

### 有鸟焉。其名为鹏。背若太山。翼若垂天之云。抟(tuán)扶摇羊角而上者九万里。绝云气。负青天。然后图南。
《疏》鹏背宏巨，状若嵩华，旋风曲戾(lì)，犹如羊角，既而凌摩(mó)苍昊(hào)，遏(è)绝云霄，鼓怒放畅，图度南海。故御寇.汤问篇云。世岂知( zhī )有此物哉。大禹行而见(jiàn)之，伯益知〈 zhī )而名之，夷坚闻而志之是也。

### 且适南溟(míng)也。斥(chì)鴳(yàn)笑之曰。彼且奚(xī)适也，我腾跃(yuè)而上。不过数(shù)仞(rèn)而下。翱翔蓬(péng)蒿(hāo)之间。此亦飞之至也。而彼且奚(xī)适也。此小大之辩也。
《注》各以得性为至，自尽为极也。向言二蟲(zhòng )殊翼，故所至不同，或翱翔天池，或毕志榆枋(fāng)，直各称(chèn)体而足，不知( zhī )所以然也。今言小大之辩，各有自然之素，既非跂(qǐ)慕之所及，亦各安其天性，不悲所以异，故再出之。<br>
《疏》且，将也。亦，语助也。斥(chì)，小泽也。鴳(yàn)，雀也。八尺曰仞(rèn)，翱翔犹嬉(xī)戏也。而鴳(yàn)雀小鸟纵任斥泽之中，腾举踴(yǒng)跃(yuè)自得蓬(péng)蒿(hāo)之内，故能嗤(chī )九万之远适，欣数仞(rèn)之近飞，斯盖辩小大之性殊，论各足之不二也。

### 故夫(fú)知(zhì)效一官。行比一乡。德合一君。而(néng)征一国者。其自视也。亦若此矣。
《注》亦犹鸟之自得于一方也。<br>
《疏》故，是仍前之语。夫(fú)，是生后之词。国，是五等之邦。乡，是万二千五百家也。自有智数(shù)，功效堪蒞(lì)一官，自有名誉著(zhù)闻，比周乡党，自有道德弘博，可使南面征，成邦国，安育黎元。此三者，稟(bǐng)分(fèn)不同，优劣斯异，其于各足，未始不齐视已。所能亦犹鸟之自得于一方。

### 而宋荣子犹然笑之。
《注》未能齐，故有笑。<br>
《疏》子者，有德之称(chēng)。姓荣氏，宋人也。然，如是。荣子虽能忘有，未能遣无。故笑宰官之徒，滞于爵禄，虚淡之人，犹怀嗤(chī)笑，见如是所不齐，前既以小笑大，示大者不夸(kuā)，今则以大笑小，小者不企(qǐ)，而性命不安者，理未之闻也。

### 且举世而(ér)誉之而(ér)不加劝。举世而(ér)非之而(ér)不加沮。
《注》审自得也。<br>
《疏》举，皆也。劝，励勉也。沮，怨喪也。荣子率性怀道，謷(áo)然超俗，假令世皆誉赞，亦不增其劝獎(jiǎng)，率土非毁，亦不加其沮丧，审自得也。

### 定乎内外之分。
《注》内我而(ér)外物。<br>
《疏》荣子知(zhī)内既非我，外亦非物，内外双遣，物我两忘，故于内外之分(fēn)定，而(ér)不忒也。

### 辩乎荣辱之境。
《注》荣己而辱人。<br>
《疏》忘劝举于非誉，混穷通于荣辱，故能反照明乎心智，玄鉴辩于物境，不复内我而(ér)外物，荣己而(ér)辱人也。

### 斯已矣。
《注》亦不能复过此。<br>
《疏》斯，此也。已，止也。宋荣智德止尽于斯也。

### 彼其于世未数数(shuò)然也。
《注》足于身，故间于世也。<br>
《疏》数数(shuò)犹汲汲(jí)也，宋荣率性虚淡，任理直前，未尝运智推求，役心为道，栖(qī)身物外，故不汲汲(jí)然者也。

### 虽然犹有未树也。<br>
《注》唯能自是耳，未能无所不可也。
《疏》树，立也。荣子舍有证无，溺在偏滞，故于无待之心未立，逍遥之趣智尚亏也。

### 夫，列子。御风而行。泠(líng)然善也。
《注》泠(líng)然，轻妙之貌。<br>
《疏》姓列，名禦(yù)寇。郑人也。与郑繻(xū)公同时，师于壶丘，子林。著书八卷，得风仙之道，乘风游。泠(líng)然轻举，所以称(chēng)善也。

### 旬(xún)有五日而后反。
《注》苟(gǒu)有待焉，则虽御风而行，不能以一时而周也。<br>
《疏》旬(xún)，十日也。既得风仙，游行天下，每经一十五日回反归家，未能无所不乘，故不可一时用也。

### 彼于致福者未数数(shuò)然也。
《 注》自然御风行耳，非数数(shuò)然求之也。<br>
《疏》致，得也。彼列禦(yù)寇得风仙之福者，盖由炎凉无心，虚怀任运，非关役情取舍，汲汲(jí)求之，欲明为道之要，要在忘心，若运役智虑，去之远矣。

### 此虽免乎行。犹有所待者也。
《注》非风则不得行，斯必有待也，唯无所不乘者，无待耳。<br>
《疏》乘风轻举，虽免步行，非风不进，犹有须待。自宰官已下，及宋荣禦(yù)寇，历举智德优劣不同，既未洞忘，咸归有待。唯当顺万物之性，游变化之途，而能无所不成者，方尽逍遥之妙，致者也。

### 若夫(fú)乘(chéng)天地之正。而(ér)御六气之辩。以游无穷者。彼且恶(wū)乎待哉。
《注》天地者，万物之总名也。天地以万物为体，而(ér)万物必以自然为正。自然者，不为而自然者也。故大鹏之能高，斥(chì)鴳(yàn)之能下，椿(chūn)木之能长(cháng)，朝(zhāo)菌之能短，凡此皆自然之所能，非为之所能也，不为而(ér)自能，所以为正也。故乘(chéng)天地之正者，即是游变化之途也，如斯以往，则何往而有穷哉！所遇斯乘(chéng)，又将恶(wū)乎待哉。此乃至德之人，玄同彼我者，之逍遥也。苟(gǒu)有待焉，则虽列子之轻妙，犹不能以无风而(ér)行，故必得其所待，然后逍遥耳，而况大鹏乎？夫(fú)唯与物冥(míng)，而循大变者，为能无待而常通，岂自通而已哉。又顺有待者，使不失其所待，所待不失，则同于大通矣。故有待无待，吾所不能齐也，至于各安其性，天机自张，受而(ér)不知(zhī)，则吾所不能殊也。夫(fú)无待犹不足以殊有待，况有待者之巨细乎。<br>
《疏》天地者，万物之总名。万物者，自然之别称。六气者，季颐云；平旦朝(zhāo)霞，日午正阳，日入飞泉，夜半沆(hàng)瀣(xiè)也，天地二气为六气也。又杜预云；六气者，阴阳风雨晦明也。又，支道林云；六气天地四时也。辩者，变也。恶(wū)乎待于何也。言无待圣人，虚怀体道，故能乘(chéng)两仪之正理，顺万物之自然，御六气以逍遥。混群灵以变化，苟无物而不顺，亦何往而不通哉。明朝(zhāo)彻于无穷，将于何而有待者也。

### 故曰。至人无己。
《注》无己故顺物，顺物而(ér)至矣。

### 神人无功。
《注》夫(fú)物未尝有谢，生于自然者，而(ér)必欣赖于针石，故理至则迹灭矣。今顺而(ér)不助，与至理为一，故无功。

### 圣人无名。
《注》圣人者，物得性之名耳。未足以名，其所以得也。<br>
《疏》至言其体，神言其用，圣言其名。故就体语至，就用语神，就名语圣，其实一也。诣(yì)于灵极，故谓之至，阴阳不测，故谓之神，正名百物，故谓之圣也。一人之上，其有此三，欲显功用名殊，故有三人之别。此三人者，则是前文乘天地之正，御六气之辩人也。欲结此人无待之德，彰其体用，反言故曰耳。

### 尧让天下于许由。
《疏》尧者，帝喾(kù)之子，姓伊祁(qí)，字放勋，母庆都。喾感赤龙而(ér)生，身长一丈，兑(duì)上而(ér)丰下，眉有八彩，足履(lǚ)翼(yì)星，有圣德。年十五封唐侯，二十一代兄登帝位，都平阳，号曰，陶(yáo)唐。在位七十二年乃授舜，年百二十八岁崩，葬于阳城，谥(shì)曰尧，依谥(shì)法，翼(yì)善传圣，曰尧；言其有传舜之功也。<br>
许由，隐者也，姓许，名由，字仲武。颖川阳城人也，隐于箕( jī )山，师于齧(niè)缺，依山而食，就河而饮。尧知其贤，让以帝位，许由闻之，乃临河洗耳，巢父饮犊(dú)，牵而避之曰，恶(ě)吾水也。死后尧封其墓，谥曰，箕(jī)公，即尧之师也。

### 日月出矣。而(ér)爝(jué)火不息。其于光也。不亦难乎。时雨降矣。而(ér)犹浸灌。其于泽也。不亦劳乎。
《疏》爝(jué)火，犹炬火也，亦小火也。神农时十五日一雨，谓之时雨也。且以日月照烛，讵(jù)假炬火之光？时雨滂沲(tuó)，无劳浸灌之泽。既撝(wéi)谦克让，退己进人，所以致此之辞，盛(shèng)推仲武也。

### 夫(fū)子立。而(ér)天下治。而(ér)我犹尸之。吾自视缺然。请治天下。
《疏》治，正也。尸，主也。致，与也。尧既师于许由，故谓之夫(fū)子，若仲武立为(wéi)天子，寓内必致太平，而(ér)我犹为(wéi)物主，自视缺然不足，请将帝位让与贤人。

### 许由曰。子治天下。天下既已治也。
《注》夫(fú)能令天下治，不治天下者也，故尧以不治治之，非治之而(ér)治者也，今许由方明既治，则无所代之，而(ér)治实由尧，故有子治之言，宜忘言以寻其所，况而(ér)或者，遂云治之，而(ér)治者尧也，不治而(ér)尧得以治者。许由也，斯失之远矣，夫(fú)治之由乎不治，为(wéi)之出乎无为(wéi)也。取于尧而足，岂借之许由哉，若谓拱默乎山林之中，而后得称(chēng)无为(wéi)者此。

### 庄老之谈，所以见弃于当塗(tú)者，自必于有为(wéi)之域而(ér)不反者，斯之由也。
《疏》治，谓理也。既，尽也。言尧治天下久以升平，四海八荒，尽皆清谧(mì)，何劳让我，过辞费然。覩(dǔ)庄文则贬尧而(ér)推许，寻郭注乃劣许，而(ér)优尧者，何耶？欲明放勋大圣，仲武大贤，贤圣二塗(tú)，相去远矣。故尧负扆(yǐ)汾阳，而(ér)丧天下，许由不夷其俗乎，独立高山，圆照偏溺，断可知(zhī)矣。是以庄子援禅(shàn)让之迹，故有爝(jué)火之谈，郭生察无待之心，更致不治之说(shuì) ，可谓探微索隐，了文合义，宜寻其旨况，无所稍嫌也。

### 而(ér)我犹代子，吾将为(wèi)名乎。名者。实之宾也。吾将为(wéi)宾乎。
《注》夫(fú)自任者，对物。而(néng)顺物者，与物无对。故尧无对于天下，而(ér)许由与稷(jì)契(qì)为(wéi)匹矣，何以言其然邪(yé)。夫(fú)与物冥(míng)者，故群物之所不能离也，是以无心玄应，唯感之从泛乎。若不系之舟，东西之非己也。故无行，而(ér)不与百姓共者。亦无往，而不为(wéi)天下之君矣。以此为(wéi)君，若天之自高，实君之德也。若独亢然，立乎高山之顶，非夫(fú)人有情于自守，守一家之偏尚，何得专此，此故俗中之一物，而(ér)为(wéi)尧之外臣耳，若以外臣待乎内主，斯有为(wéi)君之名，而无任君之实也。<br>
《疏》许由偃(yǎn)蹇(jiǎn)箕(jī)山，逍遥颖水，膻(shān)臊(sào)荣利，厌秽（huì）声名，而尧殷勤致请，犹希代己，许由若高九五，将为(wé)万乘(shèng)之名，然实以生名，名从实起，实则是内，是主。名便是外，是宾。舍主取宾，丧(sàng)内求外，既非隐者所尚，故云；吾将为(wéi)宾也。

### 鹪(jiāo)鹩(liáo)巢于深林。不过一技。偃(yǎn)鼠饮河不过满腹。
《注》性各有极，苟(gǒu)足其极，则余天下之财也。<br>
《疏》鹪(jiāo)鹩(liáo)巧妇鸟也，一名工雀，一名女匠，亦名桃蟲(zhòng)，好(hào)深处，而巧为(wéi)巢也。偃(yǎn)鼠形大小如牛，赤黑色，獐(zhāng)脚，脚有三甲，耳似象耳，尾端白，好(hào)入河饮水。而鸟巢一枝之外，不假茂林，兽饮满腹之余，无劳浩汗，况许由安茲蓬荜，不顾金阙(què)，乐(lè)彼蔬食，讵(jù)劳玉食也。

### 归休乎君。予无所用天下为(wéi)。
《注》均之无用，而(ér)尧独有之明，夫(fú)怀豁者无方，故天下乐推而(ér)不厌。<br>
《疏》予，我也。许由寡欲清廉，不受尧让，故谓尧云；君宜速还黄屋，归反紫微，禅（shàn）让之辞，宜其休息，四海之尊，于我无用，九五之贵，予何用为(wéi)。

### 庖(páo)人虽不治庖(páo)。尸祝不越樽(zūn)俎(zǔ)而(ér)待之矣。
《注》庖(páo)人尸祝，各安其所司，鸟兽万物，各足于所受。帝尧许由，各静其所遇。此乃天下之至实也，各得其实，又何所为(wéi)乎哉，自得而(ér)已矣。故尧许之行虽异，其于逍遥一也。<br>
《疏》庖(páo)人，谓掌庖(páo)厨之人，则今之太官供膳是也。尸者，太庙中神主也。祝者，则今太常，太祝是也。执祭版对尸而(ér)祝之，故谓之尸祝也。樽(zūn)，酒器也。俎(zǔ)，肉器也。而(ér)庖(páo)人尸祝者，各有司存，假令膳夫(fū)懈怠，不肯治庖(páo)，尸祝之人终不越局滥职，弃于樽(zūn)俎(zǔ)而(ér)代之宰烹，亦犹帝尧禅(shàn)让，不治天下，许由亦不去彼山林，就茲帝位。故《注》云；帝尧许由各静于所遇也已。

### 肩吾问于连叔曰。吾闻言于接舆(yǔ)。
《疏》肩吾，连叔，并古之怀道之人也，接舆(yǔ)者，姓陆(lù)，名通，字接與(yǔ)。楚之贤人，隐者也。与孔子同时，而(ér)佯(yáng)狂不仕，常以躬(gōng)耕为(wéi)务，楚王知(zhī)其贤，聘以黄金百镒(yì)，车驷(sì)二乘(shèng)，并不受，于是夫(fū)负，妻戴以游山海，莫知(zhī)所终。肩吾闻接舆(yǔ)之言，过无准的（dì），故问连叔，询其义旨。而(ér)言，吾闻言于接舆(yǔ)者，闻接舆(yǔ)之言也。庄生寄三贤，以明尧之一圣，所闻之状，具列于下文也。

### 大(dà)而(ér)无当(dàng)。往而(ér)不反。吾惊怖其言。犹河汉而(ér)无极也。
《疏》所闻接與(yǔ)之言，怖弘而(ér)无的（dì）当(dàng)，一往而(ér)陈梗概，曾无反覆(fù)可寻，吾窃闻之，惊疑怖恐，犹如上天河汉，迢递清高，寻其源流，略无穷极也。

### 大(tài)有迳庭。不近人情焉。
《疏》迳庭，犹过差(chā)，亦是直往不顾之貌也，谓接舆(yǔ)之言，不偶于俗，多有过差(chā)，不附世情，故大言不合于理耳也。

### 连叔曰。其言谓何哉。
《疏》陆(lù)通之说(shuì)，其若何，此则反质肩吾所闻意谓。

### 曰。藐(miǎo)姑射(yì)之山。有神人居焉。肌肤若冰雪。绰(chuò)约若处(chǔ)子。
《注》此皆寄言耳，夫(fú)神人，即今所谓圣人也。夫(fú)圣人虽在庙堂之上，然其心无异于山林之中，世岂识之哉。徒见其戴黄屋，佩玉玺(xǐ)，便谓足以缨(yīng)绋(fú)其心矣，见(jiàn)其历山川，同民事，便谓足以憔悴其神矣。岂知至至者，之不亏哉，今言王德之人，而(ér)寄之此山，将明世所无由识，故乃託(tuō)之于绝垠(yín)之外，而(ér)推之于视听之表耳。处(chǔ)子者，不以外伤内。<br>
《疏》藐(miǎo)远也。山海经云；姑射(yì)山在寰(huán)海之外，有神圣之人戢(jí)机，应物时，须揖(yī)让，即为(wéi)尧舜时。须干戈，即为(wéi)汤武。绰(chuò)约，乘(chéng)柔弱也。处(chǔ)子，未嫁女也。言圣人动寂相应，则空有并照，虽居廊庙，无异山林，和(hé)光同尘，在染不染。冰雪，取其洁净，绰(chuò)约，譬(pì)以柔和(hé)，处(chǔ)子，不为(wéi)物伤。姑射(yì)，语其绝远。此明尧之圣德，窈(yǎo)冥(míng)玄妙。故讬(tuō)之绝垠(yín)之外，〈推之视听之表。斯盖寓言耳，亦何必有姑射(yì)之实乎。宜忘言以寻其况，此即肩吾述己昔闻，以答连叔之辞者也。

### 不食五谷。吸风饮露。
《注》俱食五谷，而(ér)独为(wéi)神人，明神人者，非五谷所为(wéi)，而(ér)特稟(bǐng)自然之妙气。<br>
《疏》五谷者，黍(shǔ)，稷(jì)，麻，菽(shū)麦也。言神圣之人，降生应物，挺淳粹之精灵，稟阴阳之秀气，虽顺物以资待，非五谷之所为(wéi)，讬(tuō)风露以清虚，岂四时之能变也。

### 乘(chéng)云气。御飞龙。而(ér)游乎四海之外。
《疏》智照灵通，无心顺物，故曰乘(chéng)云气。不疾而(ér)速，变现无常，故曰御飞龙。寄生万物之上，而(ér)神超六合之表，故曰游乎四海之外也。

### 其神凝。使物不疵(cī)疠(lì)而年谷熟。吾以是狂(kuáng)而(ér)不信也。
《注》夫(fú)体神居灵，而(ér)穷理极妙者，虽静默间堂之里，而(ér)玄同四海之表。故乘(chéng)两仪，而(ér)御六气，同人群而(ér)驱万物，苟无物而(ér)不顺，则浮云斯乘(chéng)矣。无形而(ér)不载，则飞龙斯御矣。遗(yí)身而(ér)自得，虽淡然而(ér)不待，坐忘，行忘，忘而(ér)为(wéi)之，故行，若曳(yè)枯木，止，若聚死灰，是以云其神凝也。其神凝，则不凝者，自得矣。世皆齐其所见，而(ér)断之，岂尝言此哉。<br>
《疏》凝，静也。疵(cī)疠(lì)，疾病也。五谷熟，谓有年也。圣人形同枯木，心若死灰，本迹一时，动寂俱妙，凝照潜通，虚怀利物，遂使四时顺序，五谷丰登，人无灾害，物无夭枉，圣人之处(chǔ)世，有此功能，肩吾未悟至言，谓为(wéi)狂(kuáng)而(ér)不信。

### 连叔曰。然。瞽(gǔ)者。无以与乎文章之观。聋(lóng)者。无以与乎钟鼓之声。岂唯形骸有聋(lóng)盲哉。夫(fú)知(zhì)亦有之。
《注》不知(zhī)至言之极妙，而(ér)以为(wéi)狂(kuáng)而(ér)不信，此知(zhì)之聋(lóng)盲哉。<br>
《疏》瞽(gǔ)者，谓眼无眹(zhèn)缝(fèng)，冥冥(míng)如鼓皮也。聋(lóng)者，耳病也。盲者，眼根败也。夫(fú)目视，耳听，盖有物之常情也，既瞽(gǔ)既聋(lóng)，不可示之以声色也。亦犹至言妙道，唯悬解(jiě)者能知(zhī)，愚惑之徒，终身未悟，良由智障盲闇(àn)，不能照察，岂唯形质独有之耶。是以闻接舆(yú)之言，谓为(wéi)狂(kuáng)而(ér)不信，自此以下，是连叔答肩吾之辞也。

### 是其言也。犹时女(nǚ)也。
《注》谓此接舆(yú)之所言者，自然为(wéi)物所求，但知(zhì)之聋盲者，谓无此理。<br>
《疏》是者，指斥之言也。时女(nǚ)，少年处(chǔ)室之女(nǚ)也。指此接舆(yú)之言，犹如窈(yǎo)窕(tiǎo)之女(nǚ)，绰(chuò)约凝洁，为(wéi)君子所求，但智之聋(lóng)盲，言谓无此理也。

### 之人也。之德也。将旁礴(bó)万物以为(wéi)一。世蕲(qí)乎乱。孰弊弊(bì)焉。以天下为事。
《注》夫(fú)圣人之心，极两仪之至，会穷万物之妙数(shuò)，故能体化合变，无往不可，旁礡(bó)万物，无物不然，世以乱，故求我我无心也。我苟(gǒu)无心，亦何为(wéi)不应世哉。然者体玄而(ér)极妙者，其所以会通万物之性，而(ér)陶铸天下之化，以成尧舜之名者，常以不为为(wéi)之耳。孰弊弊(bì)焉，劳神苦思，以事为(wéi)事，然后能乎。<br>
《疏》之，是语助。亦叹美也。旁礴，犹混同也。蕲(qí)，求也。孰，谁也。之人者，叹尧是圣人。之德者，叹尧之盛(shèng)德也。言圣人德合二仪，道齐（jì）群品，混同万物，制驭(yù)百灵，世道荒淫，苍生离乱。故求大圣，君临安抚，而(ér)虚舟悬镜，应感无心，谁肯劳形弊智，经营区宇，以事为(wéi)事，然后能事，故老子云；为wéi无为。事无事。又云；取天下常以无事，及其有事，不足以取天下也。
