---
layout: post
title: 周易 王夫之 山地剥
date: 2018-02-04
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">山地剥</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [贲。亨，小利有攸往。](#jump贲。亨)
- [彖曰:贲亨，柔来而 文 刚，故亨。分刚上而文柔，故 小利 有攸往。](#jump贲亨)
- [象曰:山下有火，贲。君子以明庶政，无敢折狱。](#jump山下有火)
  - [23.1 初九，贲其趾，舍车而徒。](#jump贲其趾)
  - [23.2 六二，贲其须。](#jump贲其须)
  - [23.3 九三，贲如濡如，永贞吉。](#jump贲如濡如)
  - [23.4 六四，贲如皤如，白马翰如，匪寇婚媾。](#jump贲如皤如)
  - [23.5 六五，贲于丘园，束帛戋戋，吝终吉。](#jump贲于丘园)
  - [23.6 上九，白贲，无咎。](#jump白贲)
  
  ![](http://www.guoyi360.com/uploads/allimg/130501/1-1305011056215X.jpg)


<span id = "jump不利有攸往"></span>
## [剥。不利有攸往。](#jump)
自外割削残毁，以及于内，日“剥”。此卦阴自下生，以迫孤阳之去。害自内生，而谓之剥者，主阳而客阴，君子辞也。“不利有枚往”者，阳也。阴柔之凶德，于时方利，即恶极必倾;而《易》不为之谋，唯戒阳之往而已。有所行，皆谓之“往”。艮以止为德，处阴盛已极之世，止而不行，犹免于害;害即不免，犹不自失;若更有攸往，不但凶危，尤义之所不许也。义之所不许者，不足以利物矣。

----

<span id = "jump柔变刚也"></span>
## [彖曰:剥，剥也。柔变刚也。](#jump)
重言“剥也”者，言阳之剥丧，阴剥之也。变者，阳退而之幽，阴进而之明，变易其幽明之常。初、三、五皆刚爻，而柔居之，甚言阴之乘权也。

###  “不利有攸往”，小人长也。
小人长，利在小人矣。利在小人，则害在君子，道宜止而不宜行。

### 顺而止之，观象也。君子尚消息盈虚，天行也。
卦象极于凶矣，而君子当其世以图自处，抑自有剥而不剥之道焉。阴长之卦，自姤而遁而否，早为君子道消，至于观而益迫矣，顾不以为君子危，而奖众阴以观在上之阳;又极于剥，阳已失其尊位，为君子谋者，视阴之极盛，勿以其不利为虑，而取坤之顺德，顺而受之，止于上而不妄动，亦有“盥而不荐，有孚额若”之象焉。故视五为“贯鱼”之“宠”，犹观之“宾王”也。上自以为“盥”，犹观之“观民”也。世自乱而己自治，横逆自加而仁礼自存。盖时未可与论得失顺逆之常理，而因其消而息之，方虚而盈者不失，修身以立命，则昼夜屈伸、运行不息之道在己矣。虽不利于攸往，而非无可合之义，特非达天者不能也。

----

<span id = "jump山附于地"></span>
## [象曰:山附于地，剥。上以厚下安宅。](#jump)
此全取山、地之象，而不依卦名立义者也。言“上”者，非先王盛世之事，抑非君子尚志不枉之义。一阳孤立，仅有高位，何固图存，则用此象为得也。“厚下”，取坤之载物，养欲给求以固结人心。“安宅”，取良之安止，自奠其位也。民依于君，君亦依于民，则虽危而存矣。

----


<span id = "jump剥床以足"></span>
## [初六，剥床以足，蔑贞凶。](#jump)
“床”，所安处者。“以”，犹及也。所见不明，不知有而藐忽之曰“蔑”。阴以载阳，使安居于上，阴之正也。初六卑下柔暗，沈溺于积阴之下而不能自振，虽力不足以剥阳，实陷于邪，以倾阳者深矣。迷于贵贵尊贤之义，藐大人而不知畏敬，自为凶人，天下亦受其凶危矣。

### 象曰:“剥床以足”，以灭下也。
“灭”，沈没也。暗为阳害于下，以其沈没于幽暗之中，而不知奉阳之为正也。

----

<span id = "jump剥床以辫"></span>
## [六二，剥床以辫，蔑贞凶。](#jump)
“辨”，床干也。较足而近矣，其不知有正犹初也，故凶亦如之。

### 象曰:“剥床以辨”，未有与也。
自恃其居中得位，为群阴之主，而与阳若不相与，然则剥之而无忌。夜郎王岂知《汉》之大哉!

----

<span id = "jump剥之无咎"></span>
## [六三，剥之无咎。](#jump)
谓于剥之世，独能无咎也。与群阴居，不能拔出自奋，以拯阳而定其倾，而心不忘于贞顺，与上相应，如狄梁公之事女主、关羽之为曹操用者，君子曲谅其志。

### 象曰:“剥之无咎”，失上下也。
上下各二阴，三不与之相得，志在上九。

----

<span id = "jump剥床以肤"></span>
## [六四，剥床以肤，凶。](#jump)
四近阳而与艮为体，非不知有贞，而茫昧以自沈溺者，交值退位，下而与群阴相比，以迫阳而剥之，此华歆、崔 外交贼臣以丧国者，其志惨，其祸深矣。“凶”，谓上九受剥而凶也。

### 象曰:“剥床以肤”，切近灾也。
为上九危之。
----

<span id = "jump以宫人宠"></span>
## [六五，贯鱼，以宫人宠，无不利。](#jump)
天子进御之制，王后当夕于月望，初自御妻、缤、夫人而渐进。“贯鱼”，自下而上之序也。“以”犹率也。六五柔，居中位尊，以上承乎阳，阳一而阴众，有后率群妾以分君宠之象。五阴，盛之极矣，乃独以切近剥肤，归恶于四，而五不言剥者，不许阴之僭大位以逼孤阳，因其得中而密近于上，节取其善焉，圣人不得已之深情也。“无不利”者，所以奖阴之顺承，而歆之以利也。

### 象曰:“以宫人宠”，终无尤也。
能率群阴以承事乎阳，可无尤矣。阴虽处极盛之势，固有救过之道。后唐明宗焚香祝天，愿中国早生圣人，庶几此义焉。

----

<span id = "jump硕果不食"></span>
## [上九，硕果不食，君子得典，小人剥庐。](#jump)
群阴盛极，一阳仅存于上，“硕果”也。“不食”，不为人所食，言不用于世也。当剥之世，功无可与立，道无可与行，上高蹈远引，安止而不降其志，虽不食，而俯临浊世，其可以驾御之道，自在“得舆”矣。彼小人者，虽朋邪以逞，徒自剥其庐而已。“庐”，所以荫己而使宁居者。一阳覆上，本阴之所藉荫者;君子不屑与施治教，则庐剥矣。群邪得志，君子方超然卓立于其外，不歆其富贵，不屈其威武，虽无拨乱反正之功，而阴以留正气于两间，则名义不亡于人心。当时之小人不被其荫，而终不能掩其扶持世教之道，然则“攸往不利”，而亦何不利哉!

### 象曰:“君子得盥”，民所载也。“小人剥庐”，终不可用也。
君子则世无与立，阴虽盛，不能不载君子。“小人剥庐”，亦何所用乎?徒自失其依止而已。郑忆翁云:“天下皆秋雨，山中自夕阳。”























