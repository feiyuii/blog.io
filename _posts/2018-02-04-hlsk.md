---
layout: post
title: 周易 王夫之 火雷噬嗑
date: 2018-02-04
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">火雷噬嗑</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [观。盥而不荐，有孚颙若。](#jump盥而不荐)
- [彖曰:大观在上，顺而巽，中正以观天下。](#jump大观在上)
- [象曰:风行地上，观。先王以 省方 观民设教。](#jump风行地上)
  - [21.1 初六，童观，小人无咎，君子吝。](#jump童观)
  - [21.2 六二，闺观，利女贞。](#jump闺观)
  - [21.3 六三，观我生进退。](#jump观我生进退)
  - [21.4 六四，观国之光，利用宾于王。](#jump观国之光)
  - [21.5 九五，观我生，君子无咎。](#jump观我生)
  - [21.6 上九，观其生，君子无咎。](#jump观其生)
  
  ![](http://www.guoyi360.com/uploads/allimg/130426/1-1304260T133917.jpg)
  

<span id = "jump噬嗑"></span>
## [噬嗑。亨，利用狱。](#jump)
噬喷之义，《彖传》备矣。为卦，一阳入于三阴之中，而失其位，不与阴相合也;三阴欲连类，而为一阳所间，不能合也。颐之为道，虚以受养，而失位之阳，以实碍之，不能合也。自否而变，以交阴阳而合之，而阳下阴上，皆不当位，其交不固，不能合也。积不合之势，初、上二阳，以其刚制之才，强函杂乱之阴阳于中，而使之合，是啮合也。“亨”者，物不合则志气不通，虽日啮合，而亦合矣，是噬磕之亨也。然柔得中，而为离明之主，具知啮合者之矫乱而不固，则且施刑以惩其妄，而不至如六国之君，昏暗傲狠，听说士之诬，以连异志之诸侯，斯亦可远于害。故唯“用狱”，而其邪妄可息也。

----

<span id = "jump:颐中有物"></span>
## [彖曰:颐中有物，曰噬嗑。](#jump)
“物”者，非所固有之物，谓失位之九四。颐中岂可有物哉!又从而噬以磕之，增其妄也。

### 噬嗑而亨。
强噬之而合，足为亨矣，明者所不以为亨而恶之者也。

### 刚柔分，动而明，雷电合而章。
自否之变而言之，否之阴阳聚，而此卦分之。分而下者，不无躁动;分而上者，则为离明之主。雷起于不测，而电章之，则明足以烛动而止其妄矣。

### 柔得中而上行，虽不当位，利用狱也。
“不当位”，谓六五也。变否塞之道，柔自初而上行以得中，照其妄而治以刑，合于义矣，故“利”。两造日“讼”，上察下恶而治之日“狱”。

----

<span id = "jump:雷电"></span>
## [象曰:雷电，噬嗑。先王以明罚敕法。](#jump)
“雷电”，《本义》云;“当作电雷。”中溪李氏日:“蔡岂石经本作电雷。”离明以明罚，雷动以敕法，所以

制疑叛之人心而合之也，故为“噬喷”。禁令县于上，不率者则谨持而决之。此定法律于未犯之先，故既明则必断，与丰殊用。丰者折狱于已犯之后，法虽定而必详察以下求其情，故既断而必明。噬嗑，先王之道;丰，司寇之道。法定于一王，狱成于良有司也。

  
----

<span id = "jump:屦校灭趾"></span>
## [初九，屦校灭趾，无咎。](#jump)
“屦校”，施械于足也。“灭”，掩也，没也。械其足，见械而不见足也。初与上为颐体，啮合阴阳之杂而不恤其安，其罪也，故用狱者施以刑焉。然初九虽刚以动，而处于卑下，无坚于妄动之力。否五之阳，自上而下，屈己以合物，未有利焉;二又以柔乘己，有可噬之道，议刑者所不加以重刑，械其足而已。薄惩之则恶且止矣，故可无咎。戒用狱者知其恶之可改，早为惩创，斯得免民于咎之道也。

### 象曰:“屦校灭址”，不行也。
戒其妄行，则不行矣。

----

<span id = "jump:屦噬肤灭鼻"></span>
## [六二，噬肤灭鼻，无咎。](#jump)
初、上，噬者也;中四交，受噬者也。大脔无骨日“肤”。“灭鼻”者，捧大脔而噬，上掩其鼻而不见，噬之刚躁者也。噬而合之，刚以制物，挟威以强物，而以难易之分焉。·二以柔居柔，而近初易噬。若肤者，初之上噬，先噬乎二，故迫而有“灭鼻”之象。然初方动而二遽掩之，有取噬之道焉，则噬之者亦可无咎。此初之罪所以轻，而可薄罚以止之者也。

### 象曰:“噬肤灭鼻”，乘刚也。
以其乘刚，故可恣意噬之。


----

<span id = "jump:噬腊肉遇毒"></span>
## [六三，噬腊肉遇毒，小吝无咎。](#jump)
干兔日“腊”。三以柔居刚，体虽小而坚，不易噬者也;强欲噬之，则不听命而必相害。彼噬而此拒之，三亦吝矣。“小”谓阴也。然“噬嗑”之义，以不受噬为正，则相持而不从，固无咎也。

### 象曰:“遇毒”，位不当也。
以柔居刚，而不受噬，故噬之者遇毒。若二之柔则噬之易矣。

----

<span id = "jump:噬腊肉遇毒"></span>
## [九四，噬干胏，得金矢，利艰贞吉。](#jump)
肉带骨曰“胏”。骨横亘于颐中，所谓“颐中有物”也，噬之最难者。“金矢”，金链之矢，伤人者也。初，上不审势度德，强欲折服之，四必亢而与之争，操矢相加，所必然矣。不受噬者，正也。孤立于中，上下交噬，非“艰”而无以保其“贞”。四不恤其艰而贞不听命，故吉。

### 象曰:“利艰贞吉”，未光也。
四以一阳介于群阴之中而失位，则似有求合于阴之情，故初、上乘而噬之。其不欲合之意，未得昭著，非艰以保贞，无由致吉


----

<span id = "jump:噬干肉"></span>
## [六五，噬干肉，得黄金。贞厉，无咎。](#jump)
黄金，金之贵者。五为离主，而得尊贵之位，故为“黄金”。离之六二为“黄离”，其义也。干肉虽较胏无骨，然亦坚韧而不易噬。六五居中，为离明之主，乃上六以与近而欲噬之，见其位尊而柔，觊得邀宠而分其利。而五以大明中正之德，灼见其情，守贞不惑，严厉以行法，则上且蒙罪而不敢犯，虽立威已过，而非咎也。

### 象曰“贞厉无咎”，得当也。
明以察之，柔而能断，持法得其当矣。

----

<span id = "jump:何校灭耳"></span>
## [上九，何校灭耳，凶。](#jump)
“何校灭耳”，械其项而掩其耳也。六五贞厉，施刑于上九，已何校矣，犹灭耳不听，而强欲噬之以求合。噬之不仁，合之不义，不自罹于死亡不止也。初与上皆噬者也。而凡噬物者，下领虽任动，而犹知坚脆，以有所避就;上颔坚立于上，物至则折，而无所择，其为贪狠倍甚。且二乘刚，有可噬之道，五虚中明照，非可噬者，惩之而不知戒，恃刚强制，故罪烈于初，而允为凶人，用刑者所宜加以怙终之贼刑也。

### 象曰:“何校灭耳”，聪不明也。
 “聪”，耳官之司听者。何校而犹不听命，必欲啮合，故其恶甚。

  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
