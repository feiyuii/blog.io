---
layout: post
title: 周易 王夫之 火泽睽
date: 2018-03-20
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">火泽睽</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [睽。小事吉。](#jump睽。小事吉。)
- [彖曰：睽，火动而上，泽动而下。二女同居，其志不同行。](#jump火动而上)
- [象：曰:上火下泽，睽。君子以同而异。](#jump上火下泽)
  - [38.1 初九，悔亡，丧马勿逐自复。见恶人，无咎。](#jump悔亡，丧马勿逐自复。)
  - [38.2 九二，遇主于巷，无咎。](#jump遇主于巷)
  - [38.3 六三，见舆曳，其牛掣。其人天且荆，无初有终。](#jump见舆曳)
  - [38.4 九四，睽孤，遇元夫。交孚，厉无咎。](#jump遇元夫)
  - [38.5 六五，悔亡，厥宗噬肤，往何咎。](#jump厥宗噬肤)
  - [38.6 上九，睽孤。见琴负涂，载鬼一车。先张之弧，后说之弧。匪寇婚嶙，往遇雨则吉。](#jump见琴负涂)
  
  ![](http://www.guoyi360.com/uploads/allimg/130810/1-130Q0115PDE.jpg)


<span id = "jump睽。小事吉。"></span>
## [睽。小事吉。](#jump)
“睽”，乖异也。中四爻皆失其位，而初、上以刚强束合之，而固不亲，故成乎睽。
此卦与噬吱相似，而九二以刚居中，尤为难合，故虽应而应不以理，下骄而上疑，是以其交多险异之辞焉。夫人居不安之位，而欲相与交，其志之不固，所必然也。**柔静以俟其定则自释，刚动以制其争则 愈离，此睽与解之所由异，道在初、上也**。睽之于吉，难矣。
“小事”者，阴事也，《周礼》所谓“阴礼”，宫中妇人之治也。前朝后市，后市为阴。近利之事，亦阴事也。宫中合诸国之滕、群姓之女，本不相亲;市杂五方失居之民，亦不相信;**而刚以束之，合其不合者，则吉。*柔道方行*，应刚而得制，故能吉焉，外此者无吉矣。**

----

<span id = "jump火动而上"></span>
## [彖曰:睽，火动而上，泽动而下。二女同居，其志不同行。](#jump)
睽、赛、解三卦，《彖传》释卦皆以化迹之象言之，不详其六爻之画，爻词抑又不取于此。此夫子引伸观物，而见阴阳之有其变者，必征于两间物化人情已然之迹，补文王、周公之所未言，而理固一致也。“动”亦以初、上二爻之阳言。<font color="#FF0000"><b>二女之志不同者，二阴以居皆非位，不循其分，则志趣乖异。</b></font>兑阴竞进，而离安于所丽以自尊也。

### 说而丽乎明，柔进而上行，得中而应乎刚，是以小事吉。
 “说”非君子之道，而“丽乎明”，则亦察于事情矣。<br>
“柔进上行”者，与“家人”皆二阴用事之卦，而阴自二上三，自四上五，虽不当位，而渐以升，且五阴居中而志以得，故可吉。

### 天地睽而其事同也，男女睽而其志通也，万物睽而其事类也。睽之时用大矣哉!
推言睽之为道，若乖而不适于用，而善用之，则天地之化、人物之情理，皆可因异而得同。因其时善其用，亦大矣哉，固非特小事之吉;而初、上之合异为同者，未为不允，故爻辞多得“无咎”，本非有咎也。**“天地睽”，清浊异也。“男女睽”，刚柔异也。“万物睽”，情形异也。**“事同”谓变化生成之事。“事类”谓相济以成一类之用，如水土合而成坯、筋漆合而成弓之类。

----

<span id = "jump上火下泽"></span>
## [象，曰:上火下泽，睽。君子以同而异。](#jump)
火炎上，泽流下，火不漠泽，泽不息火，不相害也，而各成其用。<font color="#FF0000"><b>君子之与人也，同为君子，则以异相切磋，而不雷同以相袭，故异而不伤其和</b></font>;若非其类，而与之立异以明高，则水火交争，孤立无与而危矣。

- 善用睽者，用之于所同，不党也; 
- 不用之于所异，则不争也。

----

<span id = "jump悔亡，丧马勿逐自复。"></span>
## [初九，悔亡，丧马勿逐自复。见恶人，无咎。](#jump)
睽之所以为乖异者，
- 阴亢乘刚，**居尊位，处进爻，而终不自安**;
- 阳抑而承阴，志**在求阳以自辅，而不顺乎阴**，
- 故貌虽相应，而情固离。

<p>
   </p>

- 初之与四不相应，疑有悔，而有“丧马”不能行之象。
- 然此卦唯此爻为当位，上不为柔所乘，而四以同德相感，闲勒在手，不忧物之难制，故勿逐自得而悔亡。且初岂徒恃四之同志而得所御哉?
- 凡中四不正之爻，虽皆恶人，而刚果自任，出而见之以遏其乱，矫志裁物而自处无过，固可以闲人之邪。如狄仁杰孤立于淫秽之廷，其用大矣。
- 睽以初九为功，解以上六为得，以刚御乖违者，<font color="#FF0000"><b>当坚立而制之于早 ; 以柔解纷乱者，</b></font>当待时而救之于终。睽初、解上，爻皆得位，故睽初贤于上，解上贵于初。

### 象曰:“见恶人”，以辟咎也。
“辟”，除也。中四爻，咎之徒也。见之，为辟除之。

----

<span id = "jump遇主于巷"></span>
## [九二，遇主于巷，无咎。](#jump)
“巷”，宫中甬yǒng道。六五以柔居尊，下临九二之刚中，心有嫌焉，不能自安于斧扆yǐ之间，以接二。二虽刚，而得中不亢，就巷以见而遇之，与之相应，此如晋文召王见之于温，《春秋》原情而许之，故无咎。

### 象曰:“遇主于巷”，未失道也。
当危疑之际，不失臣节。

----

<span id = "jump见舆曳"></span>
## [六三，见舆曳，其牛掣。其人天且荆，无初有终。](#jump)
- 睽之用爻，皆失其位;而三以柔居刚，<font color="#FF0000"><b>志在躁进</b></font>，其**乖异尤甚**。方急于行;
- 下二阳，其所乘之舆也，不与之同心，则见舆之被曳，而欲急鞭其牛，乃柔不堪任，而牛又掣矣。
- 上九见其乖躁，张弧而欲射之，三乃顺而与应，于是施以凳刻之薄刑，惩其不悟，而三乃知惩，则是能改过以服善，故“无初有终”。

### 象曰:“见舆曳”，位不当也。“无初有终”，遇刚也。
位皆不当，而独于三言之者，阳之不当位，唯阴亢而乘其上，故被抑而屈于阴之下，以失其所。**卦以阴为主，其责在阴。**<font color="#FF0000"><b>家人所以独言“女贞”，得失不系乎阳也</b></font>。**五亦不当位，而免责者，居中也。**“遇刚”者，上九以刚临之，三不敢不顺应。家人以下四卦，得失皆成乎初、上，益可见矣。

----

<span id = "jump遇元夫"></span>
## [九四，睽孤，遇元夫。交孚，厉无咎。](#jump)
四以失位之阳，三与五乘权得中，<font color="#FF0000"><b>或迫进相干，或据尊相乘</b></font>，睽而孤矣。“元夫”，刚之长也。四与初相应而道合，恃之以自辅而交孚，处势虽危，能与刚正者合志，故无咎。

### 象曰:交孚无咎，志行也。
四有不平于五之志，得初阳而志行矣。

----

<span id = "jump厥宗噬肤"></span>
## [六五，悔亡，厥宗噬肤，往何咎。](#jump)
“厥”者，在彼之辞。“厥宗”，彼所依以为主者，谓二以初为依也。<br>
“肤”，易噬者。卦与噬磕相类，故言“噬肤”，亦有啮合之象焉。<br>
六五柔居尊而非其位，逼九二之刚，疑其伤己，而不欲下往以交，故二有不能廷见而在巷之象。<br>
乃二所依以辅其刚者，初也；则固以刚束异以为同者也。既与二 志合而相入，必噬二与五相应以不使终乖，则五往而应二，抑何患焉，故无咎。

### 象曰:“厥宗噬肤”，往有庆也。
非所期而得合，庆自外来也。

----

<span id = "jump见琴负涂"></span>
## [上九，睽孤。见琴负涂，载鬼一车。先张之弧，后说之弧。匪寇婚嶙，往遇雨则吉。](#jump)
**六五方以阴居尊，而上九以失位之阳寄处其上，孤矣。**乃上九之志欲睽，与初同道者也，故任刚而欲惩其乖异以使安，而所正应者，失位阴浊躁突之三，若豕之溷于泥涂，遍而视在下之爻，阴阳错乱，盈车皆鬼也。于是愤其不戢，张弧而欲射之。三乃畏服，不敢为寇而求婚，因说弧以与之相应。
- 三无异志，则阳可不争，而阴志亦敛，
- 若晴霾不定之字，而得雨以解，可以吉矣。<br>
“遇雨则吉”者，遇不遇，未可定之辞。治杂乱之终不如解之上六，以柔待其自散而射之，为无不利言道也。

### 象曰:遇雨之吉，群疑亡也。
雨则阴之气泄，而阳亦舒矣。
