---
layout: post
title: 孙子兵法
date: 2018-07-19
categories: blog
tags: [周易基础]
description: 文章金句。
---


>1. [哈尔滨工程大学 孙子兵法](https://www.bilibili.com/video/av12967589)
>1. [怎么读好孙子兵法？](https://www.zhihu.com/question/28161909)
>1. [华杉讲透《孙子兵法》(精装版)](http://www.136book.com/huashanjiangtousunzibingfajingzhuangban)
>1. [始计第一](https://www.gushiwen.org/GuShiWen_f1b46150a3.aspx)
>1. [医眼观兵略](https://wenku.baidu.com/view/5fc849cba1c7aa00b52acbbe.html)



道者，[理也]令民于上同意，可与之死，可与之生，而不危也；<br>
天者，[时也]阴阳、寒暑、时制也；<br>
地者，[物也]远近、险易、广狭、死生也；<br>
将者，[人也]智、信、仁、勇、严也；<br>
法者，[则也]曲制、官道、主用也。


1.孙子曰：兵者，国之大事，死生之地，存亡之道，不可不察也。 <br>
2.故经之以五事，校之以七计，而索其情。 <br>
3、一曰道，二曰天，三曰地，四曰将，五曰法。道者，令民于上同意，可与之死，可与之生，而不畏危也。天者，阴阳、寒暑、时制也。地者，高下，远近、险易、广狭、死生也。将者，智、信、仁、勇、严也。法者，曲制、官道、主用也。凡此五者，将莫不闻，知之者胜，不知之者不胜。 <br>
4.故校之以七计，而索其情。曰：主孰有道？将孰有能？天地孰得？法令孰行？兵众孰强？士卒孰练？赏罚孰明？吾以此知胜负矣。 <br>
5.将听吾计，用之必胜，留之；将不听吾计，用之必败，去之。计利以听，乃为之势，以佐其外。势者，因利而制权也。 <br>
6、兵者，诡道也。故能而示之不能，用而示之不用，近而示之远，远而示之近。利而诱之，乱而取之，实而备之，强而避之，怒而挠之，卑而骄之，佚而劳之，亲而离之，攻其无备，出其不意。此兵家之胜，不可先传也。 <br>
7.夫未战而庙算胜者，得算多也；未战而庙算不胜者，得算少也。多算胜，少算不胜，而况于无算乎！吾以此观之，胜负见矣。
