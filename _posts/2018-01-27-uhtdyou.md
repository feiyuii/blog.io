---
layout: post
title: 周易 王夫之 火天大有
date: 2018-01-27
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">火天大有</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [同人于野，亨。利涉大川，利君子贞。](#jump利涉大川)
- [彖曰:同人，柔。得位、得中而应乎乾，曰同人。](#jump同人)
- [象曰:天与火，同人。君子以类族辨物。](#jump天与火)
  - [13.1 初九，同人于门，无咎。](#jump同人于门)
  - [13.2 六二，同人于宗，吝。](#jump同人于宗)
  - [13.3 九三，伏戎于莽，升其高陵，三岁不兴。](#jump伏戎于莽)
  - [13.4 九四，乘其墉，弗克攻，吉。](#jump乘其墉)
  - [13.5 九五，同人先号眺而后笑，大师克相遇。](#jump同人先号眺而后笑)
  - [13.6 上九，同人于郊，无悔。](#jump同人于郊)
  
  ![](http://www.guoyi360.com/uploads/allimg/130420/1-1304200R52W95.jpg)

<span id = "jump大有"></span>
## [大有，元亨。](#jump)
大有者，能有众大，大谓阳也。六五以柔居尊，统群阳而为之主，其所有者皆大，则亦大哉其有矣。“元亨”者，始而亨也。群阳环聚，非易屈为己有，而虚中柔顺以怀集之，则疑阻皆消，而无不通矣。此象创业之始，以柔道通天下之志，而群贤来归，速于影响，始事之亨也。众刚效美于一人，乾道大行，故有乾元亨之德。


而不言利贞者，无刚断 以居中，未能尽合于义，能有众善 而不能 为 众善之所有，则不足以利物;
柔可以顺物情，而不能持天下之变，泛应群有，未一所从，则其正不固也。<br>


此卦之德，王者以之屈群雄，绥多士，致万方之归己，而既有之后，宰制震叠、移风易俗之事未逞及焉;君子以之逊志虚衷，多闻识以广德，而既有之余，闲邪存诚，复礼执中之功犹有待焉。盖下学之初几，兴王之始事也。是以六五虽受天佑而致“易而无备”之戒焉。其辞略者，《系辞》所谓“辞有险易”，卦体简而易见，约举其占，而使人自求之也。

----

<span id = "jump柔得尊位"></span>
## [彖曰:大有，柔得尊位。大中而上下应之，曰大有。](#jump)
居阳之中曰“大中”。位尊，故上下皆应。
    
### 其德刚健而文明，应乎天而时行，是以元亨。
离谓之“文明”者，阴阳相错之谓文。阴，质也;阳，文也。离阴中而阳外，其文外著，火日外景其象也。以文明之德，应天之刚健，时可行则行，而行皆亨矣，阳皆为之用也。

----

<span id = "jump火在天上"></span>
## [象曰:火在天上，大有。君子以遏恶扬善，顺天休命。](#jump)
“遏”之、“扬”之者，乾道之健也。因天之所予而扬之，因天之所夺而遏之，离明之昭晰也。天者，理而已矣。顺理，而善恶自辨矣。火炎上，附天而明。天左旋，日右转而随天以升降;顺天而行，则明煦于下，故遏扬之顺理象焉。赏罚默涉，王者之事，而言“君子”者，若孔子作《春秋》，行天命天讨之事，非必有位也。君子成人之美，不成人之恶，亦此道尔。


----

<span id = "jump无交害"></span>
## [初九，无交害，匪咎?艰则无咎。](#jump)
 “害”谓违众背明，相悖而害也。“匪咎”，洁词，犹言“岂非咎乎?’’六五大明在上，虚中以统群有，众刚受命以定交，初独远处，置身深隐之地，刚傲而不上交。六五虚中延访，非有失贤之咎，则非初九之咎而谁咎乎?必若伯夷、叔齐之绝周，悲歌饿困，备尝艰苦而不恤，然后可以免咎。若产光、周党傲岸自得，非艰难之时，无艰难之心，咎其免乎?


[艰:艰困]
[匪咎：看时机 无咎：善于补过者也]

### 象曰:大有初九，无交害也。
当大有之世，而居疏远自绝之地，则害君臣之义。

----

<span id = "jump大车以载"></span>
## [九二，大车以载，有彼往，无咎。](#jump)
九二刚而居中，为群阳之所附托，皆唯其载之而行。才富望隆，归之者众，有与五分权之象，疑有咎矣。然上应六五，不居之以为己有，而往以输之于五，则迹虽专而行顺，不得以逼上擅权，荤众归己而咎之。

### 象曰:“大车以载”，积中不败也。
诚信之输于五者积于中，则持盈而物莫能伤。后世唯诸葛武侯望重道隆，而集思广益，以事冲主，能有此德。


----

<span id = "jump公用亨于天子"></span>
## [九三，公用亨于天子，小人弗克。](#jump)
“亨”，《本义》依《春秋传》作“享”。古“亨通”、“献享”、“烹饪”三字通用，是也。九三居内卦之上，为三阳之统率，而三为进艾，率所有之大以进于上，公领其方之小侯，修贡能以献天子之象也。乾健而阳富，席盛满之势以上奉柔弱之主，自非洛守侯度之君子，必且专私自植。故言“小人弗克”，以戒五之慎于任人。

### 象曰:“公用亨于天子”，小人害也。
小人处此则尾大不掉，天子诸侯交受其害矣。

----

<span id = "jump匪其彭"></span>
## [九四，匪其彭，无咎。](#jump)
“彭”，许慎说“鼓声也”。鼓声所以集众而进之。四阳运类，四居其上而与内卦相接，疑于众将归己。乃其引群阳而升者，将与之进奉九五而使之富，非号召众刚使戴己也，故虽不当位而无咎。·

### 《象》曰:“匪其彭无咎”，明辫哲也。
“哲”，明也。居疑贰之地，必别嫌明微，以昭君臣之定分，而后可无咎。九四与离为体，故无冒昧之过。

----

<span id = "jump厥孚交如"></span>
## [六五，厥孚交如，威如吉。](#jump)
 “厥孚”，阳自相孚也，故曰厥。“交如”，交于五也。五虚中而明于任使，其俯有群阳也，以循物无违之道，行其坦易无疑之心，众皆愿为其所有，群阳相孚以上交，道极盛矣。而又戒以“威如”则吉者，五本有德威存焉，但众刚难驭，虽大公无猜，而抑必谨上下之分以临之，益之以威，初不损其柔和之量，而无不吉也。


### 象曰:“厥孚交如”，信以发志也。“威如”之吉，易而无备也。
“信”，阴德也，故《易》每于阴言信焉。虚中柔顺，乃能笃信于人而不贰。其于物多疑者，必其有成见以实其中，而刚于自任者也。六五孤阴处尊位，抚有众阳而不猜，其信至矣。“发志”，谓感发众志而使归己。“易”，和易近人。“无备”，不防其潜逼也。创业之始，感人心以和易，而久安长治之道，必建威以消萌，大有之所未逮，故不足于利贞，而又以“威如乃吉”戒之。

----

<span id = "jump吉无不利"></span>
## [上九，自天枯之，吉无不利。](#jump)
此交之辞，又别一义例，所以赞六五之德至而受福也。“天”即指上而言。上九在五上，而五能有之，自天佑也，其义《系传》备矣。“吉”，以居言;“无不利”，以行言。

### 象曰:大有上吉，自天枯也。
大有而能有在上之阳，则不特人助之，而天亦佑之矣。
















