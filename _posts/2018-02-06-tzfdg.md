---
layout: post
title: 周易 王夫之 泽风大过
date: 2018-02-05
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">泽风大过</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [大过。栋桡，利有攸往，亨。](#jump栋桡)
- [彖曰:大过，大者过也。栋桡，本末弱也。](#jump大过)
- [象曰:泽灭木，大过。君子以独立不惧，遁世无闷。](#jump泽灭木)
  - [28.1 初六，藉用白茅，无咎。](#jump藉用白茅)
  - [28.2 九二，枯杨生秭，老夫得其女妻，无不利。](#jump枯杨生秭)
  - [28.3 九三，栋桡凶。](#jump栋桡凶)
  - [28.4 九四，栋隆吉。有它吝。](#jump栋隆吉)
  - [28.5 九五，枯杨生华，老妇得其士夫，无咎无誉。](#jump枯杨生华)
  - [28.6 上六，过涉灭顶凶，无咎。](#jump过涉灭顶凶)
  
  ![](http://www.guoyi360.com/uploads/allimg/130728/1-130HQRRCG.jpg)


<span id = "jump栋桡"></span>
## [大过。栋桡，利有攸往，亨。](#jump)
卦之六位，初在地下，潜藏未见，有体而不能用;上寄居天位之上，不近于人，有用而体托于虚;皆物之所不乐居也。<br>
中四艾出于地上，人效其能，而登天位，固为阳之所宜处;<br>
而天之化、人之事、物之理，无阳不生，无阴不成，<font color="#FF0000"><b><br>无理则欲滥，无欲则理亦废，<br></b></font>无君子莫治小人，无小人莫事君子，<br>
而大过整居于内，既据二、五之中，<br>
复据三、四人位以尽其才，摈二阴于**重泉之下、青霄之上**，岂非阳之过乎!


大过、小过之象，皆以三、四为脊，中竦而两迤于下。<br>
拟之以屋，三、四其栋，初、上，下垂之宇也。<br>
阳之性亢，栋竦而高，上下柔弱，故为“栋桡”。恃其得位乘权，为可久居，则终于桡。<br>


“利”，宜也。
宜往交于阴以相济而后“亨”。<br>
二、五利而无咎，往之利也。


乾之积阳甚于大过，而非过者，十二位之在幽明，各司其化，奠阳于明，奠阴于幽，阴不自失其居，故阳可无过。大过业延阴以效用，而又置之疏远，故过也。<br>
夬之所以非过者，阳方盛长，阴留不去，非阴方出而厄之也。<br>
姤之所以非过者，阴起干阳，阳有往势，非据止天位而不思迁。<br>
所以唯此一卦为大之过也。

----

<span id = "jump大过"></span>
## [彖曰:大过，大者过也。栋桡，本末弱也。](#jump)
初、上皆下垂者，而上有末之象焉。又自下承上则谓之本，自上垂下则皆谓之末。

### 刚过而中，龚而说行，利有攸往，乃亨。
二、五中位正，而与初、上相比，下交成巽，以受其入;上交成兑，而相说以行，则可节其过而亨。非然，未有能亨者也。

### 大过之时大矣哉!
**独言其时 大 者，谓其时为 成败兴衰所难 必之时，不易处也**。<br>
君子居得为之位，小人失职而远出，非甚盛德，鲜不激而成害也。

----

<span id = "jump泽灭木"></span>
## [象曰:泽灭木，大过。君子以独立不惧，遁世无闷。](#jump)
“灭”，湮而欲沈之也。泽欲灭木，木性上浮，终不可抑。<br>
君子之行，独立于 流欲之表，世不见知 而 不惧不闷，**抑之而愈光，晦之而弥章**，不嫌于过刚。<br>
若处 得为之时，交 可与之人，则不可过也。

----

<span id = "jump藉用白茅"></span>
## [初六，藉用白茅，无咎。](#jump)
“白茅”，茅之秀也，柔洁而朴素。<br>
古者祀上帝于郊、扫地而祭，以茅秀藉俎笾，所以致慎，而不敢以华美加于至尊。<br>
初六承积阳于上，卑柔自谨，有此象焉。<br>
君子守身以事亲，如仁人之享帝，求无咎而已。

### 象曰:“藉用白茅”，柔在下也。
位在积刚之下，故以柔为美。<br>
则栋之桡，非己不克承之咎，过在大也。

----

<span id = "jump枯杨生秭"></span>
## [九二，枯杨生秭，老夫得其女妻，无不利。](#jump)
“杨”，阳木，阳亢则枯。<br>
“秭”，根下旁出之白黄。<br>
“女妻”，室女也。<br>
阳刚虽过，而二得中居柔，以下接于初之稚阴，故有此象。<br>
生秭则再荣，得女妻则可以育嗣。**当过之世，而能受阴之巽人**，故“无不利”。

### 象曰:老夫女妻，过以相与也。
自虑其太过，因而下交初柔而乐承之，刚柔调矣。

----

<span id = "jump栋桡凶"></span>
## [九三，栋桡凶。](#jump)
三，四皆凸起而为栋者。<br>
三以刚居刚，躁于进 而 不恤下之弱，下必折矣。包拯用而识者优其乱宋，不顾下之不能胜任，其能安乎!

### 象曰:栋挠之凶，不可以有辅也。
民者，上之辅也。过刚 则人疑惧，事 不立而怨作，谁与辅之!

----

<span id = "jump栋隆吉"></span>
## [九四，栋隆吉。有它吝。](#jump)
四以刚居柔，虽隆而不亢;<br>
二、三两阳辅而持之，可保其隆。<br>
然外卦之体，以上爻为藉，上弱不足以胜任，亦不能有为矣。四退交就内，故以上为“它”。

### 象曰:栋隆之吉，不桡乎下也。
不桡乎下，所吝在上耳。

----

<span id = "jump枯杨生华"></span>
## [九五，枯杨生华，老妇得其士夫，无咎无誉。](#jump)
阳过已极，亢居尊位，下无相济之阴，唯上六与比而相悦，一时之浮荣也。故为“枯杨生华，老妇士夫”之象。<br>
五为主，以比于上，不言士夫得老妇，而言老妇得士夫者，**五无就阴之志，上为兑主，悦而就之也**。<br>
五得位得中，亦未有咎，而时过昵于非偶，则讪笑且至，必无誉矣。

### 象曰:“枯杨生华”，何可久也!老妇士夫，亦可丑也。
下无辅而求荣于上，终必危矣。<br>
亢极而屈于失所之孤阴，自辱而已。

----

<span id = "jump过涉灭顶凶"></span>
## [上六，过涉灭顶凶，无咎。](#jump)
“过涉”，谓阳已过，而己涉之以出其上，如水盛涨而徒涉，必至于“灭顶”之凶。<br>
然过者阳也，非阴之咎也。上欲以柔济刚，而刚不听，反摈抑之于外。<br>
进柔和之说于刚严之主，以此获罪者多矣，其心可谅也。<br>
言“灭顶”者，卦以三、四为脊，覆乎上爻之上也。

### 象曰:过涉之凶，不可咎也。
志在济刚，道之所许。

