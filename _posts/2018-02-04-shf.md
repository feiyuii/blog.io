---
layout: post
title: 周易 王夫之 山火贲
date: 2018-02-04
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">山火贲</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [贲。亨，小利有攸往。](#jump贲。亨)
- [彖曰:贲亨，柔来而 文 刚，故亨。分刚上而文柔，故 小利 有攸往。](#jump贲亨)
- [象曰:山下有火，贲。君子以明庶政，无敢折狱。](#jump山下有火)
  - [22.1 初九，贲其趾，舍车而徒。](#jump贲其趾)
  - [22.2 六二，贲其须。](#jump贲其须)
  - [22.3 九三，贲如濡如，永贞吉。](#jump贲如濡如)
  - [22.4 六四，贲如皤如，白马翰如，匪寇婚媾。](#jump贲如皤如)
  - [22.5 六五，贲于丘园，束帛戋戋，吝终吉。](#jump贲于丘园)
  - [22.6 上九，白贲，无咎。](#jump白贲)
  
  ![](http://www.guoyi360.com/uploads/allimg/130501/1-1305011056215X.jpg)


<span id = "jump贲。亨"></span>
## [贲。亨，小利有攸往。](#jump)
天地之大文，易知简能，而天下之理得。故纯乾纯坤并建以立《易》体，而阴阳刚柔各成其能;上清下宁，昼日夕月，水融山结，动行植止，不待配合而大美自昭著于两间。**圣人体 天之不贰 以为德之纯，极变蕃之用而皆 贞夫一**，而盛德之光辉自足以经纬乎万物。若其疑此之有余，忧彼之不足，一刚而即间以一柔，组五色以成章，调五味以致和，美不足而务饰之，饰有余则诚愈不足矣。词赋，小技耳，司马相如非知道者，且以一经一纬、一宫一商为非赋心之所存，况君子以建中和之极者乎!


##### 贲之为卦，一阳甫立，即间以一阴，至于五而又改其常度，一阴而间以一阳，萋斐以成贝锦，人为之巧毕尽，阴阳之变至此 极矣，是不足与 于天地之大文，而徒为贲饰也。


阳为性、为德，阴为情、为养。<br>
以阴文阳，则 合乎人情 而可亨;<br>
以阳文阴，则 虽顺人情 以往，而缘 饰之 以不诡于道，则“小利有攸往”。<br>
“小”谓阴也。虽亨虽利，非大始自然之美利，而不足于贞。<br>
《彖》于四德，有亨利而无元贞。夫子筮得贲而惧，以此也夫!

----

<span id = "jump贲亨"></span>
## [彖曰:贲亨，柔来而 文 刚，故亨。分刚上而文柔，故 小利 有攸往。](#jump)
“贲亨”，言贲之所以亨者，阳之亨;<br>
“小利有攸往”，阴之利，非阳之利也。<br>
自上接下日“来”。一阳之上，一阴即至，以相错而文之。阳道本质实而刚正，阳甫动而阴即来，虚柔以适于人情，刚不庚物，而贵贱灵蠢皆乐观而就之，阳道亨矣。


**“分”谓泰之变，从三阳之中，分而往上也**。<br>
柔在上而易流，或至泥于 情 欲 而违于理;刚舍中位，离其类 而上，以止阴之过，则声色臭味皆有节 而不拂于理，阴之往乃以利焉。<br>
“文刚”以宣阳于有余，<br>
“文柔”以节阴之不足，斯亦天理之节文，而止于亨利者。
<font color="#FF0000"><b>君子之道，时行 时止，即质 即文，而斤斤然周密调停，以求合于人情事理，则抑 末 而非 本 也。</b></font>

### 天文也。文明以止，人文也。
《本义》云:“先儒说‘天文’上当有‘刚柔交错’四字。”愚按:其为阙文无疑，但未定其为“刚柔交错”否耳。<br>
此言天道人情，固有贲之理 势也。<br>
“文明”者，离一阴内函，二阳外见，有文而必著于外。<br>
“止”者，艮阴长而阳限其上，有所限而不能瑜也。<br>
人之有情必宣，有志欲见，而风气各殊，**止于其所，习而不迁**，此古今之异趣，五方之别俗，智愚之殊致，各有其美，犁然别白，而自止其所安 均为人 文而相杂以成章者也。<br>
贲之文饰，非天地自然易简之大美，然**天人**亦固有之，所以阴阳之变必有贲也。

### 观乎天 文 以察时变，观乎人 文 以化成天下。
此言圣人用贲之道也。<br>
刚柔杂揉，交错以致饰，既为天道人情之所固有，圣人观而知其必然，而所以用之者，则不因天之变而易其纯一之道，不随人之变而伤其 道一风同 之至治。故天人虽贲，而圣人之治教自纯。<br>
天合四时而一致，而当寒暑相授之际，则一雨一霁，一温一凉，与夫日月五纬之交错于黄道内外，圣人观而察之，以审时之变，节宣以行政令，乃以当变而不失其常。<br>
人之风气习尚，璨然殊致，而各据其所安;<br>
圣人观风施化，因其所长，济其所短，不违其刚柔之则，而反之于淳。<br>
自非圣人，因贲而与之俱贲，则随化以流，而与人争美利于小节，贲之所以可惧也。夫子既释《彖》义，而引伸以言。<br>
贲虽非大美之道，而圣人善用之，则治教资焉，特非大贤以下所可庶几耳。

<span id = "jump山下有火"></span>
## [象曰:山下有火，贲。君子以明庶政，无敢折狱。](#jump)
“山下有火”，明有所止，不及高远而照近，则纤悉皆见。<br>
“庶政”，事物之小者，如《周官》服不之类，明察其理，而制为法以授有司，使详尽而不敢欺。<br>
“无敢折狱”者，赦小过，而得情勿喜，以矜全民命也。<br>
使 饰法 以文致之，则人无以自容矣。


《大象》皆取法卦德之美，独于**贲、夬**二卦有戒辞焉。<br>
智、仁、勇皆天德，而非仁以为之本，则智伤于察，勇伤于傲，自恃为德而以损天下，故君子慎德，尤于此致警焉。

----

<span id = "jump贲其趾"></span>
## [初九，贲其趾，舍车而徒。](#jump)
初九以刚居下，介 然 独立，二来饰己，而己无所施饰于人，则修其践履，淡泊明志，虽锡以车，不受而安于徒步。《礼》:大夫不徒行。

### 象曰:“舍车而徒”，义弗乘也。
非无饰己者，以方在潜处，义不得徼贲以为荣。

----

<span id = "jump贲其须"></span>
## [六二，贲其须。](#jump)
贲有颐之象。<br>
“须”，绕颐而生者也。<br>
二以阴饰初、三之阳，三亦以阳饰二，上下交受饰焉。饰于物而徒为美观，其为文也抑 末 矣。

### 象曰:“贲其须”，与上兴也。
 “上”谓九三。“兴”，动也。二与初犹为交饰，于三则受饰而已。<br>
 柔不能自明，因阳而显，则亦随物而动尔。

----

<span id = "jump贲如濡如"></span>
## [九三，贲如濡如，永贞吉。](#jump)
三下饰二而上饰四，二、四抑交饰乎三;<br>
阴有润物之能而未免于相染，故有“濡如”之象，必“永贞”而后吉。<br>
所以可有“永贞”之吉者，以阳刚得位，即受其润，而可不受其染。<br>
若六二虽当位，而柔之文刚，徇情贬道，以 取悦于人 为美，不如刚之文柔，以 道饰情 为有节也。

## 象曰:永贞之吉，终莫之陵也。
柔而资饰于人，则物必陵之。<br>
刚虽与柔交饰，自可不失其正，阴其能陵之哉!

----

<span id = "jump贲如皤如"></span>
## [六四，贲如皤如，白马翰如，匪寇婚媾。](#jump)
“皤”，老人发白貌，无文者也。<br>
“翰如”，疾走如飞也。<br>
贲卦俱阴阳交错，而四承六五，纯而不杂，虽下饰三而“皤如”，上固无饰于五而“皤如”也。<br>
言“白马”者，五无所施饰于四，以素相接也。<br>
“翰如”，五疾走以合于四也。


于阴阳杂揉之世，初得此相承之交，故相就速也。五受饰于上而不我饰，故疑于为寇，而同类相求，保其贞素，则固与相和合矣。<br>
**非阴阳交 而言“婚媾”者，相错之世，则以合德为相好也**。

### 象曰:六四当位，疑也。“匪寇婚媾”，终无尤也。
自四以下，阴阳各得其位以相饰。<br>
至于四，而所望于五者，阳之来饰;<br>
乃五与上交饰，而于四则两阴相若，无所于贲，四之所以疑为寇也。<br>
既相比合，以留未散之朴，又何尤焉!

----

<span id = "jump贲于丘园"></span>
## [六五，贲于丘园，束帛戋戋，吝终吉。](#jump)
 “戋戋”，帛幅狭小貌。<br>
 “邱园”，抱道隐居之地。<br>
 六五居中静正，有其德而上贲之，欲其抒所藏以光济于下，而五柔退无外饰之情，俭以待物，故吝。<br>
 然时 方 竞于 交饰之文，文有余则诚不足，固不如 敦尚俭德者 之 安吉也。

### 象曰:六五之吉，有喜也。
乐其道，则物自宜之。

----

<span id = "jump白贲"></span>
## [上九，白贲，无咎。](#jump)
上分刚以文柔，而不受物之贲，盖率其诚素，以节柔之太过，而无求荣之心者也。虽不得位，固无咎。

### 象曰:“白贲无咎”，上得志也。
居上则身处事外，得行其志，不借外物之相饰。

  
  
  
  
  
  
  
  
  
  
  
  
  
  
  
