---
layout: post
title: 周易 王夫之 地水师
date: 2018-01-25
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">地水师</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [师。贞，丈人吉，无咎。](#jump丈人吉)
- [彖曰:师，众也。贞，正也。能以众正，可以王矣。](#jump众也)
- [象曰:地中有水，师。君子以容民畜众。](#jump地中有水)
  - [7.1 初六，师出以律，否臧，凶。](#jump师出以律)
  - [7.2 九二，在师中吉，无咎。王三锡命。](#jump在师中吉)
  - [7.3 六三，师或典尸，凶。](#jump师或典尸)
  - [7.4 六四，师左次，无咎。](#jump师左次)
  - [7.5 六五，田有禽，利执言，无咎。长子帅师，弟子舆尸，贞凶。](#jump田有禽)
  - [7.6 上六，大君有命，开国承家，小人勿用。](#jump大君有命)
  
  
![](http://www.guoyi360.com/uploads/allimg/130320/1-1303201023045C.jpg)

<span id = "jump丈人吉"></span>
## [师。贞，丈人吉，无咎。](#jump)
1. 卦唯一阳，统群阴而为之主，居中而在下，大将受钱专征之象。
1. 阴盛而聚，杀之事也，故为“师”。
1. “贞”，谓六五柔静得中而不竞。
1. 唯九伐之法，道在正人之不正，则命将专征，非过刚而数武也。
1. “丈人”，谓二刚中之德为壮酞之元老，以之临戎，战则必胜，故吉也。


王者顺天致讨，得征之正，又命将得人，而免于凶危，然后“无咎”。不然，师之兴，咎之府也。五虽顺正，与二为应，然柔胜，嫌于不断，或委任不专，则麟武之小人且乘之以激功而债事。故《象辞》虽为吉占，而有戒意。盖兵者不得已之用，不但伤生费财，且小人乘之以立功而揽权。贞而不吉，既以病国戮民;吉而不贞，又为贪功启祸。免此二者，而后师为可兴。圣人贵生恶杀，固本靖民之情，于斯见矣。


[师：古代的军队编制，有作战任务。]<br>
[丈人：是指有威望的长者。在这里也指老成持重，众所畏惧的人。]

----

<span id = "jump众也"></span>
## [彖曰:师，众也。贞，正也。能以众正，可以王矣。](#jump)
人众则桀傲贪残者杂处不一。且兵强易骄以逞，**唯柔静居中、顺理而无竞者，能用众而不诡于正**，斯三王之所以王也。此明师必贞而后可无咎也。

### 刚中而应，行险而顺。
九二刚中，有致胜之材，而五与相应，宠任既专;二致身以行险，而承上大顺之理以伐罪吊民，则或不战而敌服，或一战而定矣。此明必丈人之吉而后可无咎也。

### 以此毒天下而民从之，吉又何咎矣!
总承上文而言。以正兴师，则民服其义;将得其人，则民无败死之忧。二者之道备，民所乐从，虽毒民而又何咎乎?非是而毒民，其咎大矣。

-----

<span id = "jump地中有水"></span>
## [象曰:地中有水，师。君子以容民畜众。](#jump)
地中之水，不见于外，而自安于所润。君子用此道以抚众民，以静畜动:士藏于塾，农藏于亩，贾藏于市，智愚顽廉兼容并包，养之以不扰。以之行师，有闻无声;驭众如寡，亦此道也。

-----

<span id = "jump师出以律"></span>
## [初六，师出以律，否臧，凶。](#jump)
师之有束伍节制，相为应而不相夺伦，犹乐之有律也。“否”，不然。“臧，善也。师一出，即当以律，乃可胜而不可败。初六乘险而处散地，反以律为不善，而恣其野掠，其败必矣。


### 《象》曰:“师出以律”，失律凶也。
以律为 不臧，则必失律矣。

-----

<span id = "jump在师中吉"></span>
### [九二，在师中吉，无咎。王三锡命。](#jump)
1. 以一阳而统群阴，处于险中，将在军之象也。
1. 刚而得中，得制胜之道，故吉。
1. 必其吉，而后可无咎。**用兵非君子事君之正道，虽吉，免咎而已?**。
1. 且其所以独任为主，专制师中者，以六五柔顺虚中而与相应，故“王三锡命”，乃克有功。则其胜也，皆天子之威灵，而非可自居以为功也。


[锡命：赐命，意思是下令嘉奖。]

### 象曰:“在师中吉”，承天宠也。“王三锡命”，怀万邦也。
1. 六五居天位，而司天命天讨之权。
1. 九二唯承锡命之宠，故吉而无咎。且王之宠锡之者，岂以私九二而假之权哉?怀宁万邦，故代天而命德讨罪，二不得邀宠而侵权也。

-----

<span id = "jump师或典尸"></span>
### [六三，师或典尸，凶。](#jump)
“或”者，未定之辞。徼幸而胜者有矣;师败将殪,舆尸以归，亦其恒也，视敌何如耳。<br>
六三以柔居刚，又为进丈，才弱志强，行险妄动，故其象占如此。命将者，其可轻任之乎！

### 象曰:“师或典尸”，大无功也。
“大”，谓阳也。九二刚中，足以制胜，而三乘其上，不用命而轻进;三败，则二功亦堕。若先觳之于荀林父、王化贞之于熊廷弼是已。


[舆：指车辆。   舆尸：指用车辆运载尸体，兵败之状。]

-----

<span id = "jump师左次"></span>
### [六四，师左次，无咎。](#jump)
师法:前左高，后右下。六四凭依坎险，故为“左”。止不进以柔居柔，而为退交，“次”之象也。凡师虽次，前左之军必进为游弈;左次，则右后皆止。善师者不阵，故无咎。


[左：在古代的军队中崇尚右，右是前进，而左则撤退。]<br>
[次：是指驻扎两天以上。《左传》中有这样一句话：“凡师，一宿为舍，再宿为信，过信为次。”]

### 象曰:“左次无咎”，未失常也。
进退可据之谓“常”。

-----

<span id = "jump田有禽"></span>
### [六五，田有禽，利执言，无咎。长子帅师，弟子舆尸，贞凶。](#jump)
长，丁丈反。帅，所律反。并下同。
“田”，猎也。“禽”，护也。“执言”，执辞声罪以致讨也。六五柔顺得中，无贪愤之心，因彼有可伐之罪，执辞以讨，其兴师正矣。然王者之师，虽以柔胜，而用将必须刚断。五与群阴杂处，虽下应九二，而志柔不定，则方命长子帅师，而**复遣弟子得以争功躁进**。若初、三，皆弟子也。侥幸尝试，必致败绩。事虽正，而轻用民于死，亦凶矣。


### 象曰:“长子帅师”，以中行也。“弟子舆尸”，使不当也。
五之锡命九二而使帅师，徒以其居中，位尊望重而使之行耳，非能刚断而专任之，故使弟子参焉，而至于败。


[利执言：是猎捕的说词，田中有野兽，也代指国家有叛乱生事的人，这些是出师的理由，所以把这些理由跟人们说清楚，属于出师有名，这样是没有灾难]

-----

<span id = "jump大君有命"></span>
### [上六，大君有命，开国承家，小人勿用。](#jump)
“大君”，谓五也。“开国”，命为诸侯。“承家”，命世为大夫。**上居事外，不与师旅之事**。师还论功，六五命之，定爵行赏。赏虽以功为主，而抑必视其人。小人不可开国承家，而命之则贻害方大，故戒之。然小人侥幸有功，与君子等，而以志行见诎，则将有如赵汝愚之于韩诧胃者，激之而反成乎乱。故“勿用”者，宜早慎择于命将之日。上六虽柔不能断，但戒之，而无归咎之辞;责在六五，不在上六也。
1. 六五遣弟子分长子之任，虽免舆尸，亦终为咎。
1. 至于小人已有功而抑之，乃忠臣忧国、不恤恩怨之道，直道虽伸，国亦未易靖也。


[家：大夫的领地]

### 象曰:“大君有命”，以正功也。“小人勿用”，必乱邦也。
“正功”者，但正其功次。小人之“必乱邦”，非忧国远虑者不能任怨而裁抑之，故危言以戒之。











