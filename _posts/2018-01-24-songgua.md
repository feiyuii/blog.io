---
layout: post
title: 周易 王夫之 天水讼
date: 2018-01-24
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">天水讼</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [讼。有孚，窒，惕中吉，终凶。利见大人，不利涉大川。](#jump惕中吉)
- [彖曰:讼，上刚下险。险而健，讼。](#jump上刚下险)
- [象曰:天与水违行，讼。君子以作事谋始。](#jump天与水违行)
  - [6.1 初九，需于郊，利用恒，无咎。](#jump需于郊)
  - [6.2 九二，需于沙，小有言，终吉。](#jump需于沙)
  - [6.3 九三，需于泥，致寇至。](#jump需于泥)
  - [6.4 六四，需于血，出自穴。](#jump需于血)
  - [6.5 九五，需于酒食，贞吉。](#jump需于酒食)
  - [6.6 上六，入于穴，有不速之客三人来，敬之终吉。](#jump入于穴)
  
  

![](http://www.guoyi360.com/uploads/allimg/130320/1-130320092F3622.jpg)
  

<span id = "jump惕中吉"></span>
## [讼。有孚，窒，惕中吉，终凶。利见大人，不利涉大川。](#jump)
凡势位不相敌，而负直以相亢、怀险以求伸，则讼。此卦三阳上行，有往而就消之势，**已成乎否，将成乎遁**;九二不恤险陷，退而下行，为主于内，以止阳于将消，其为功于乾，大矣。乾乃决志健往，不与之相应，则二怀不平之怨，而与五相讼。如卫元咀之于卫侯郑者，始于相援，而终以相亢，物情之险所以难平也。
1. “有孚”者，二之与五合志，以实心事之也。
1. “窒”者，为六三所间，乾阳亢往，无由自达也。其始也，唯恐阳之往而且消，自处忧危之中，以求阳而安之，“惕中”之“吉”也。
1. 至于五不我应，激而成讼，则忠信之反为悍逆，以下讼上，终于凶矣。
1. “利见大人者”，五本中正，不以二之许而终绝之，见之则疑忌消而志道仍合，所以利也。
1. “不利涉大川”者，健于前行，不恤险之在后，未可坦然也。讼之凶，二任之;涉川之不利，则上九之亢而不知退也。

[窒：阻塞。] <br>
[将成乎遁：由十二消息卦，纯阴纯阳无杂间 卦变，卦变只能变一次。][ 虞翻的卦变理论 ](http://www.askingdao.com/wenzhang/detail_id_1336.html) · [ 虞翻卦变说 ](https://www.jianshu.com/p/a9394c36b8fa)

----

<span id = "jump上刚下险"></span>
## [彖曰:讼，上刚下险。险而健，讼。](#jump)
以上之刚，激下之险;下已险而上终怙其健，讼之所以成也。

### “讼有孚、窒，惕中吉”，刚来而得中也。
卦由下生，先筮得者，为内、为来;卦已小成，而再至者，为外、为往。凡言往来，自卦变言之，此据遁而言也。阳本连类以往，九二降而处内，故谓之“来”。阳欲去，而九二宁陷不往，屈己入险;“有孚”，虽“窒”而不恤忧危，吉道也。

[来往:上卦至下卦曰来，下卦至上卦曰往]


### “终凶”，讼不可成也。
始于惕，终于险，至于讼，则虽直而辱己犯上，陷于小人之道，故凶。

### “利见大人”，尚中正也。
九五刚健中正，所尚者大人无私有容之道，见之则疑忌自消。

### “不利涉大川”，入于渊也。
险在下曰“渊”。阳亢而不虑险，斯陷矣。


----

<span id = "jump天与水违行"></span>
## [象曰:天与水违行，讼。君子以作事谋始。](#jump)
人与己违则讼人，欲与道违则自讼，而事后追悔，心志乱而愈乖。唯于作事之始，两端交战于心，必辨其贞胜之心，毫厘不以自恕，如讼者之相讦，而后得失审，以定于画一，善恶分明，如天高水流，不相胶溷。君子之用讼，自讼于始，终不讼人也。
  
----

<span id = "jump不永所事"></span>
## [初六，不永所事，小有言，终吉。](#jump)
“所事”，讼事也。“永”，引之使长也。
1. 初六与坎为体，二讼则己不能不与其事;而以柔居事外，固无争心，
1. “虽小有言”，恒欲退息，
1. **与四相应，归于和好**，故终得体虽吉。


[初爻变卦；坎卦变为兑卦，有口舌之争。   变爻旁通以求结果。]


### 象曰:“不永所事”，讼不可长也。虽小有言，其辫明也。
讼不可长，故“不永”而“终吉”。凡讼者之始，皆有所挟之理，未大远于正;相持而不解，则客气盛而枝词出，相引无穷，终于两败。故听讼者且贵片言之折，况讼者乎!自不欲永，则风波之辞终归昭雪，所谓“止谤莫如无辨”也。

----

<span id = "jump不克讼"></span>
### [九二，不克讼，归而逋，其邑人三百户无眚。](#jump)
“不克”，不胜也。“归而逋”，退处于二阴之间以自匿也。“邑人”，谓初与三。“三百户”，尽其邑之人也。灾自外至曰“眚”。九二挟德为怨，以讼其上，固无胜理，赖九五中正，曲谅其有孚之实，原情而恕其悍，听其屈服，不加以刑，使得保其卦邑，而罪不及于初、三，皆得“无眚”，幸也。盖讼而不胜，枝蔓傍生，且有意外之祸，非遇中正如九五者，将有如卫侯郑之于元垣，祸延公子瑕，况其陪隶乎!


[[克：胜也。“克讼”类似于胜诉的意思。]<br>
[逋：逃。]<br>
[眚：自身原因造成的祸]<br>
[邑：是大夫的封地。三百邑是下大夫的领地。]


### 象曰:“不克讼”，归逋窜也。自下讼上，患至掇也。
“掇”，犹拾也。<br>
下之事上，即有劳不见谅，而亦安于其义;挟以犯上，自取逋窜，于人其何伤乎!

----

<span id = "jump食旧德"></span>
### [六三，食旧德，贞厉，终吉。或从王事，无成。](#jump)
古者仕者世禄，凡士之有田禄者，皆先世之德泽。“食旧德”，谓保其封邑也。
1. 六三柔而上进，不从九二以讼，而上从于乾，灾眚不及，善于自保者也。
1. 以与二为坎体，必为二所不满，则守正而亦危矣。然二既逋窜，五终正位，是以“终吉”。
1. 但处嫌疑之际，内为二所掣，外遇上九之亢，或思出而从王，固不能有成，可自安而不可图功之象也。

[旧德:九三与六二互换，得坎卦，六二中、正为旧德。]

### 象曰:“食旧德”，从上吉也。


----

<span id = "jump复即命"></span>
### [九四，不克讼，复即命，渝，安贞吉。](#jump)
“不克”，事不成也。
九四以刚居柔而为退交，上承九五之中正，下应初六，而与二无异心，故不欲成讼;而承宣五之德命，以谕二使复受命，虽处变而自得“安贞”之吉矣。凡讼之事，皆有居间者为之起灭。二讼上，而三、四居其间，二既柔而从上，四又不欲讼而代五宣其德命，则不用刑罚，而讼者自馏服以免于眚。故人即欲讼，不与讼魁谋，而有安静正直之君子居中镇定之，则讼不长，而讼者虽刚险，亦受其和平之福矣。


[复：指恢复。  命：有命运的含义。  “复即命”，恢复到原来的命运状态。]<br>
[渝：指改变。]


### 象曰:“复即命渝”，安贞不失也。
讼之不克，何失之有!


----

<span id = "jump讼元吉"></span>
### [九五，讼元吉。](#jump)
刚健中正，初无失德，虽为下所讼，无能为损，吉所固有也。

### 象曰:“讼元吉”，以中正也。
中正者，大人之德，吉自归之，见之则利;与为讼，必逋窜矣。


----

<span id = "jump讼元吉"></span>
### [上九，或锡之鞶带，终朝三褫之。](#jump)
“鞶”，车饰，“带”，服饰;车服所以行赏。“或”者，侥幸偶得之辞。二之讼上，本以乾上行而不与己应为猜恨。九五中正，不与相竞;四居其间，承上意而以下告;唯上九健往之首，与二隔绝，而骄亢不屈，激成讼者也。其事若出于卫主，故或徼荣赏。而讼定以后，二既屈服，其惕中之孚且见谅于五，必恶上之酿祸而亟褫之。朝错忠而见诛，况传游艺之一岁九迁乎!


[锡：同“赐”，赐给。  鞶带：大带，古代官服的一部分。]<br>
[褫：指剥去衣服。]

### 象曰:以讼受服，亦不足敬也。
激祸以居功，君子之贱、恶之久矣。











