---
layout: post
title: 周易 王夫之 地泽临
date: 2018-02-02
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">地泽临</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [临。元亨利贞，至于八月有凶](#jump至于八月有凶)
- [彖曰:临，刚浸而长，说而顺，刚中而应。大亨以正，天之道也。](#jump刚浸而长)
- [象曰:泽上有地，临。君子以教思无穷，容保民无疆。](#jump泽上有地)
  - [19.1 初九，咸临，贞吉。](#jump咸临，贞吉)
  - [19.2 九二，咸临，吉，无不利。](#jump干母之蛊)
  - [19.3 六三，甘临，无攸利。既忧之，无咎。](#jump甘临)
  - [19.4 六四，至临，无咎。](#jump至临)
  - [19.5 六五，知临，大君之宜，吉。](#jump知临)
  - [19.6 上六，敦临，吉，无咎。](#jump敦临)
  
  ![](http://www.guoyi360.com/uploads/allimg/130425/1-1304250U645548.jpg)


<span id = "jump至于八月有凶"></span>
## [临。元亨利贞，至于八月有凶。](#jump)
“临”，时已至而治之也。


为卦，二阳生出于地位，以兴起人事，将有事焉，以治阴之过，阳进而临阴也。
#### “元亨利贞”，备乾之四德者，阳长而得中，乾道方兴，*虽未讫其用，具其体矣*。


“八月”，旧说以为自复数之，至遁为建未之月;或谓自泰数之，至 观 为建酉之月;其说皆本于京房卦气。盖自战国，经学乱而术数兴，汉儒承之，以一定之小数窥测天道，为之限制，而不审于“周流六虚，不可为典要”之变化，执十二卦以象十二月，外此者无所配合，则房又为一卦六日之说以文饰之，乃尚余四卦，则置之无用之地;其为道也，致远而泥者也。且如以否值建申之月，**否，天地不交者也，天气上行，地气下降，闭塞而成冬**，十月之气也。七月，阳方函阴以成熟万物，岂其不交而否塞乎?董仲舒谓冬至前一日无阳，夏至前一日无阴。阴阳孤绝，天地且不能自立，日月且不能运行，人物且不能呼吸，而何有此一日哉!


#### 六阴六阳，氤氲于两间，而太和流行，故乾曰“不 息”，坤曰“时 行”，非有间断也。


执《易》以配律历，执律历以限象占，此亦近世《火珠林》之类，小术破道，以乱“惠迪吉，从逆凶”之理，非文、周、孔子之所有也。临中无遁象，亦无观象。若谓理势之必然，则无卦不有错综之消长。乾之初亦可戒以坚冰，坤之初亦可许以潜龙，何独于刚初长之时，豫优观、遁于隔岁建丑之月，谓明岁秋期之迫哉?卦中无象，逆亿而为之虑，人可不待笼而一于忧疑，何用《易》乎?且既疑于遁，以谓文王之用周正;又疑于观，以为夏正。文王演《易》之时，方服事殷，殷历未改，八月乃建申之月，岂至德如文王，而乱一王之正朔耶?《象传》言“消不久也”，使临为建丑之月，待遁与观，而消则久矣。然则所谓“八月”者，合夏，商之正朔而言，皆秋也。《说卦》之位，兑在正西，而于时为秋。临卦，二阳之上一阴为兑;六三，兑之主也。临以刚长治阴为道，至于六三，变其所守，阴柔外比，以悦相靡，故交言“甘临无悠利”，方幸阳之升，而又以兑终，所为凶也。《传》言“消不久”，谓阳之消阴未久，而又悦从乎阴也。


**言“有凶”者，抑不必其凶，六三所谓“既忧之无咎”也**。

----

<span id = "jump刚浸而长"></span>
## [彖曰:临，刚浸而长，说而顺，刚中而应。大亨以正，天之道也。](#jump)
#### “说而顺”，阴之德也。***说则相随，顺则不逆***，故刚临之而柔受治。
刚既得中，虽未居尊位，可以临矣。


“应”谓六五下而听其临也。刚浸长而得中，天道上行，故四德可施也。

### “至于八月有凶”，消不久也。
除恶务尽，则消而不复长。六三犹在内卦之上，二阳说其甘而与为体，阴慝乍消，而势盛犹足以相拒，或乘间而复起，或旁激而变生。符坚虽败，慕容、拓拔复据中国;吕惠卿乍默，章停、蔡京复争绍述。必待其根株永拔，而后成乎泰，非一旦一夕之效也。

----

<span id = "jump泽上有地"></span>
## [象曰:泽上有地，临。君子以教思无穷，容保民无疆。](#jump)
“泽上有地”，川泽两岸为平陆也。

#### 兑为言说，言“以教”;坤厚载物，容其不肖而保其贤也。
教而“容保”之，则嘉善矜不能，而教无穷。“容保”于“教思”之后，若教者进于善，不若教者终不弃也，则保之无疆矣。

#### 兑抑悦也。临民者以嘉言立教，而不务苟 取悦于民 善于用兑者也。

----

<span id = "jump咸临，贞吉"></span>
## [初九，咸临，贞吉。](#jump)
“咸”，感也。“咸临”者，以感之道临之也。临 ,以阳临阴而消之，而初九与六四相应，**不以威严相迫，而以德感其心**，使受治焉，各当位而得正，吉莫尚矣。凡言“贞吉”，有必贞而后吉者，有本正而自吉者，因象而推，其义自见。

### 象曰:“咸临贞吉”，志行正也。
**临者其志，咸者其行**。阳长消阴，本君子大正之志而见之行事者，不以威而以德，善其行以成其志，无不正也

----

<span id = "jump咸临"></span>
## [九二，咸临，吉，无不利。](#jump)
九二之以感道临六五，犹之初九，而六五虚中以应之，居之安而行无不利矣。

### 象曰:“咸临吉无不利”，未顺命也。
九二以刚居柔，不当位，不如初九之正，而能“吉无不利”者，以迫近四阴，阴方凝聚于上，不 顺受其临，非 刚中相感，使知不 缩而速退，则不可以临 治 未消之阴。故虽过于严，而自足以感，无不利之优也。

----

<span id = "jump甘临"></span>
## [六三，甘临，无攸利。既忧之，无咎。](#jump)
六三与二阳相比，不知己之已即乎消，而居非其位，恋而不舍，徒以阴柔成乎容悦，幸阳之我容，岂能久乎?故“无攸利”。其能自知忧惧，敛而就退，以听阳之临，可以免咎。三为进交，终于必往，而以柔居刚，与二阳为内卦之体，故犹可施以教戒，望其能忧也。

### 象曰:“甘临”，位不当也。“既忧之”，咎不长也。
未免有咎，而可望其改，则不终于咎矣。

#### 观卦阳居上而欲消，阴宜依之以相留，故以近阳为利，远者不吉。

#### 归阳方长，阴宜速行而远去，故以远阳为吉，而近者不利，亦扶阳抑阴之微权也。

----

<span id = "jump至临"></span>
## [六四，至临，无咎。](#jump)
“至”犹来也。阴，待治于阳者也，若自亢以拒阳，则阳亦不施治焉。是臣不听治于君，妇不听治于夫，小人不听治于君子也。


六四以柔居柔，阴过，宜有咎者，乃当位以与初相应，则初自来临，所谓“四海之内，轻千里而来告以善”也，阴无咎矣。

### 象曰:“至临无咎”，位当也。
阴阳刚柔皆天地之撰，本俱无过，人体以为性，无不可因以成能，特在用之者耳。禹、樱、颜子，地易而道亦殊，唯其位而已。


#### 故爻于*当位不当位分得失*焉。其有当位而或凶咎，不当位而或吉利，则又因卦之大小险易。若此卦，刚初长而阴消未久，则柔居柔而当位为美，以阳方临阴，阴不宜越位而相亢也。凡《象传》无他释，但以位分得失言者，准此通之。

----

<span id = "jump知临"></span>
## [六五，知临，大君之宜，吉。](#jump)
以柔居尊，而下听九二之临，知治我者之善我，而不恃分位以拒之，君道得矣。人之相临以相治，其情正而其迹相违。苟惛不知，则必傲愎而不受。唯虚中体顺而曲喻其忠爱，乃能受其临而不以为侮。君道得，则吉莫尚焉。

### 象曰:“大君之宜”，行中之谓也。
君建中以立极，而所谓中者，得刚柔之宜也。知 受治于刚，以辅己之柔，则所行无不中矣。

----

<span id = "jump敦临"></span>
## [上六，敦临，吉，无咎。](#jump)
上六坤顺之至，而处卦上，阴将逝矣。时已过，权已谢，委顺以受阳之临，己无所保留，柔道之敦厚者也。不与阳亢，终履安吉，而于义亦正，非徒敛躬避难，消沮退藏也。

### 象曰:敦临之吉，志在内也。
顺之极，故无相亢之异志。












