---
layout: post
title: 周易 王夫之 泽雷随
date: 2018-01-30
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">泽雷随</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [随。元亨利贞，无咎。](#jump元亨利贞)
- [彖曰随，刚来而下柔。动而说，随。](#jump刚来而下柔)
- [象曰:泽中有雷，随。君子以向晦入宴息。](#jump泽中有雷)
  - [17.1 初九，官有渝，贞吉，出门交有功。](#jump官有渝)
  - [17.2 六二，系小子，失丈夫。](#jump系小子)
  - [17.3 六三，系丈夫，失小子。随有求得，利居贞。](#jump系丈夫)
  - [17.4 九四，随有获，贞凶。有孚在道，以明何咎。](#jump随有获)
  - [17.5 九五，孚于嘉，吉。](#jump孚于嘉)
  - [17.6 上六，拘系之，乃从维之，王用亨于西山。](#jump拘系之)
  
  ![](http://www.guoyi360.com/uploads/allimg/130423/1-1304230QP0M5.jpg)


<span id = "jump元亨利贞"></span>
## [随。元亨利贞，无咎。](#jump)
以下从上之谓“随”。
- 此卦震阳生于下，以从二阴，兑阳渐长，而犹从一阴，蹑其后而顺之行故为随。***阳虽随阴，而初阳得资始之气，以司帝之出，得乾元亨之德***;
- ***四、五渐长，阳盛而居中，以大正而利物，得乾利贞之德***。如是，则虽顺阴以升，若不能自主，如长男之随少女，而阳刚不损其健行，可以无咎。使非具四德，而系恋乎阴，以丧其刚健中正之实，则周报、汉献之为君，唐高、宋光之为夫也，其咎大矣。


----

<span id = "jump刚来而下柔"></span>
## [彖曰随，刚来而下柔。动而说，随。](#jump)
卦以下为方 生之交，故在下日“↓来”。


此卦自否☰☷变，**上九之阳，来而居初，以处柔下**。


“动而说”者，有所行而歆乎物，则刚者不能自主也。此皆随之本有咎也。

### 大亨贞无咎，而天下随 时。
“天下随时”者，天下已成乎阴上阳下之时，而因时以与之周旋，顺乎时而不失其大正，此唯全体天德，而为圣人不磷不缁之坚白，而后无可无不可;事定、哀之主，从三桓之后，受命相从，而为圣之时，终无咎也。下此者，与时迁流，咎可免乎?


《彖》备四德，《传》不言“利”者，体仁 合礼而恒于正，则 和义而利物。凡《彖传》释利贞，不更言利，皆准此。

### 随 时之义大矣哉!
**卦下一阳本自否变，乃“倾否”之卦**。乾德屈而下，拨乱反正，唯圣人顺天道以行大用，然后可以随时，故叹其时义之大，非可轻用，以枉道从人。近世无忌惮之小人以谁周、冯道随时取容当之，则廉耻丧，而为世患深矣。

----

<span id = "jump泽中有雷"></span>
## [象曰:泽中有雷，随。君子以向晦 入宴 息。](#jump)
雷在泽中，动而入于深隐之地，**长从少，男从女，阳从阴，君子无所用之**，唯因昼夜动静之恒，入而宴处 以 息动。<br>
以动从说，顺人之情；一张一弛，文武之道也。<br>
随，弛道也；君子因其时而后弛。<br>
不然，则朽木粪土之墙而已矣。


[息:繁殖，滋生]<br>
[弛:弓解也。]

----

<span id = "jump官有渝"></span>
## [初九，官有渝，贞吉，出门交有功。](#jump)
- **“官”，在上临下之称。上交居高，而非君位，故日官。 *此以卦变而言***。
- 否上之阳变为阴，而阳来居初，否上九之所谓“***倾否***”也。变而得正，以交于阴，故吉。
- 否则上下不交。阳既居下，出而随当位得中之阴，“倾否”之功大矣。
- **二在地**上，而为人所由，故节二与此皆曰“门”。**阴虚受阳之出**，故曰“出门”。

### 象曰:“官有渝”，从正吉也。“出门交有功”，不失也。
- 从二则 阳下济，而阴保其中正。
- 阳得位，故虽从阴而不自失。

----

<span id = "jump系小子"></span>
## [六二，系小子，失丈夫。](#jump)
- 卦以***阳随阴*为义**。然倡者在前，则和者踵之，随者相逐，则在后者又进而随之。故爻之相次者，皆为相随。
- 二之阴随阴，四之阳随阳，皆随也。**阴小阳大，系恋 而相属**也。
- 二随三，而失初九之交，不言咎吝而自见。

### 象曰:“系小子”，弗兼与也。
**二以柔顺中正，本无决于弃阳从阴之志，而*既系于三*，则不得复与初相倡和**。人之立己处人，两端而已矣。一人于邪，则**虽有善而必累于恶**。损益之友，势无两交;忠佞之党，道不并立也。

----

<span id = "jump系丈夫"></span>
## [六三，系丈夫，失小子。随有求得，利居贞。](#jump)
阳实而阴虚，舍二从四，往求而有得矣。顾阴之从阳，道之正也，以有得而往，岂其所期望哉!能弗以有得 故 求而守贞，则合义而利。

### 象曰:“系丈夫”，志舍下也。
内卦之阳方随己，而己舍之以从四，是以可贞。

----

<span id = "jump随有获"></span>
## [九四，随有获，贞凶。有孚在道，以明何咎。](#jump)
- “获”，得其心也。五阳得位，而四随之，必获其心。**乃当随之时，方竞随阴，而四独守贞以依主**，苌弘之所以为晋杀，孔融之所以为操害也，虽贞而凶矣。
- 然其所孚者，固道也，能明于倡和之义，上下之分，身虽死而志白于天下，又何咎乎!

----

<span id = "jump孚于嘉"></span>
## [九五，孚于嘉，吉。](#jump)
- 五以阳刚居尊位，其往随于上，非歆于利、动于欲也，阴阳翕合以成嘉礼也。四方随己，与之相孚，**相率而随上，嘉合成矣**，故吉。
- 夫人即有刚健之德，处尊而得辅，亦奚必傲然自恃，不屈 以 明高乎? 随能嘉焉，斯吉矣。

### 象曰“孚于嘉吉”，位正中也。
当位而得中，则随人而非屈。

----

<span id = "jump拘系之"></span>
## [上六，拘 系之，乃从 维之，王用亨于西山。](#jump)
周回 荣系而不释曰“维”，谓上六为五所联系，不使离也。
- 五位至尊，更处其上者天神;人阳而神阴，为王者享帝之象。位至高而幽，其与人相接，在有无恍惚之间，不可必得其散享。
- 而阳屈志尽诚以邀其眷顾，王者正己无求，无强人相合之道，唯用此道以事天而已。


《礼》因名山告成于天。兑位正西，而上处高，故日“西山”。


[拘系：意指强行挽留。]

### 象曰:“拘 系之”，上穷也。
卦皆有所随。上处卦终，更无所随，穷则将托于冥漠，而不与人相接。非尽精诚以系属之，其能与人相感悦乎?


***阳之随阴，非道之正*，故唯以王者享帝当之**，与前五丈别为一义，亦所谓不可为典要也。


[<font color="#FF0000"><b><i>既得 物理 而顺 物情，兑而悦；不得物理而悦为 欲 胜物，何可久也。</i></b></font>]












