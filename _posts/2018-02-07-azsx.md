---
layout: post
title: 周易 王夫之 泽山咸
date: 2018-02-07
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">泽山咸</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [咸。亨利贞。取女吉。](#jump亨利贞)
- [彖曰:咸，感也。](#jump感也)
- [象曰:山上有泽，咸。君子以虚受人。](#jump山上有泽)
  - [31.1 初六，咸其拇。](#jump咸其拇)
  - [31.2 六二，咸其腓，凶居，吉。](#jump咸其腓)
  - [31.3 九三，咸其股，执其随，往吝。](#jump咸其股)
  - [31.4 九四，贞吉，悔亡。憧憧往来，朋从尔思。](#jump憧憧往来)
  - [31.5 九五，咸其脢，无悔。](#jump咸其脢)
  - [31.6 上六，咸其辅颊舌。](#jump咸其辅颊舌)
  
  ![](http://www.guoyi360.com/uploads/allimg/130729/1-130H9211Z2c4.jpg)
 
<span id = "jump亨利贞"></span>
## [咸。亨利贞。取女吉。](#jump)
**咸、恒二卦，皆自否、泰之变而言，是阴阳之动几也。**<br>
夫欲效阴阳之动以消否而保泰，则必相入以为主而效其匡济，则未济之以拨乱，既济之以反正是也;<br>
又其不然，则阳居外以章其用，阴敛而内以守其虚，庶几天包地外以运行之几，则损、益是也;而咸、恒异是。


咸以坤三之六，往乎上而成悦;以乾上之九，来乎三而苟安以止;<br>
三、上者，浮动之几，阴阳相感，而遂相易以往来，所谓物至知知而与物俱化者尔。<br>
四之与初，退而自立之位也。<br>
恒潜移于下，以相入而相动，进则可以为，而退抑可以守，以是为久而固守之道，而不知**所迁之失其位，则相持而终不足以为功矣**。<br>
此二卦者，**阳皆内闷，而阴皆外著，阴得见其功，而阳反藏于内，求以消否而保泰，难矣哉**!<font color="#FF0000"><b>时中之道，进以礼，退以义</b></font>。浮动而进，进不以礼也;潜移而退，退不以义也。故二卦皆无吉爻，而咸之三、上，恒之初，为尤凶吝焉。


即二卦而较之，咸为愈者，九之居三，六之居上，感而 犹不自失者也;<br>
恒初与四，则尤 偷安而失其正矣。<br>
是以咸固亨，而于物不伤其利，于己不丧其贞;<br>
恒则亨乃无咎，利贞而后利有攸往也。<br>


**咸之“亨”者，已成乎否，则不得不动以感，感虽浅而志亦自此而通**。若夫感之得失，视乎其后，而已非否塞之故矣。<font color="#FF0000"><b><br>“利贞”者，阳下而止阴之逼，阴上而悦阳以不流，固合于义，而二、五之中得其位，固保其贞也，故视恒为愈。<br></b></font>“取女吉”者，两少相得，初不必有深情至理以相与，然刚下而不离其类，则男道不读，柔上而之于外，则女子远父母兄弟之道，故吉也。<br>
虽然，于取女之外，无取焉矣。<br>
君子择君而事，输忱以致身，谋道以交，尽忠而竭信，非夫妇之礼，仅因媒灼而通者也。

----

<span id = "jump感也"></span>
## [彖曰:咸，感也。](#jump)
“咸”，皆也。物之相与皆者，必其相感者也。<br>
**咸而有心则为感。咸，无心之感也。动于外而即感，非出于 *有心熟审而不容已* 之情，故曰咸。**

### 柔上而刚下，二气感应以相与，止而说，男下女，是以“亨利贞取女吉”也。
“感应以相与”，谓随感随应，不必深相感而已应之。然而阳得位以止阴之滥，阴得位以饰阳而说之，有此德，故其占能亨利贞，而为取女之吉。

### 天地感而万物化生，圣人感人心而天下和平。观其所感，而天地万物之情可见矣。
凡推言卦德而极赞之者，皆卦之情才本有所不足，而圣人穷理通变，以达天则，见阴阳之变化为两间必有之理数，初无不善之几，而但在观察之审，因而善用之尔。


**夫受物之感而应之，与感物而欲通者，必由其中，必顺其则，必动以渐。**<br>
而<font color="#FF0000"><b>咸之无心，一动而即应，此浅人情伪相感之情</b></font>，君子之所弗取也。然而天地有偶然之施生，圣人有泛应之功化，道大而无忧，则几甫动而无择于时位，故阴阳一相接而万物怒生，无所待也。圣人触物而应，仁义沛然，若决江河，深求之者固感之以深，浅求之者即感以浅，从其所欲，终不逾矩，天下乃以不疑圣人之难从，而和平旋效，则在天地圣人无心以感而自正。咸之为道，固神化之极致也。


乃善观之者，于此而见道之至足，有触而必通;<font color="#FF0000"><b>天地之情，不倦于屈伸</b></font>。故顽灵淑慝，生成肃杀，甫有所遇，即以其流行之几应之，而灾祥寒暑各得其理。万物之情，著见而易动，甫与御之而即止，甫与绥之而即说，一如男女相感于一旦，初不必有固结之情，而可合以终身。圣人见此情也，则知感以贞而贞即应，感以淫而淫即应，性不知检其心，天下易动而难静，则外之所感即为中之所说而安，而天地万物屈伸之几、情伪之变，在乍动之几，勿忽为无关于神理;<font color="#FF0000"><b>则天地变而时中之道即因以成能，万物兴而得失之应即决于一念</b></font>，此乃以善用夫咸而不忧其德之不固者也。


[情：天地成化之实际的情况]

----

<span id = "jump山上有泽"></span>
## [象曰:山上有泽，咸。君子以虚受人。](#jump)
山至高也，而上有泽，不恃高也。君子德厚于已，而受人心虚，则天下无感而不通矣。然为山上之泽，非卑屈也，非中枵也。君子之虚异于老氏之虚，久矣。

----

<span id = "jump咸其拇"></span>
## [初六，咸其拇。](#jump)
阴阳交感，三与上尔，而六位皆言感者，<font color="#FF0000"><b>天地万物之情，感于外则必动于内，故不感则已，一感则无有能静者。故君子慎其所感于利害情伪之交，恐一触而不能自持也</b></font>。爻之取象于人身者，阴阳感而物生。阳成乎艮，而乾道成男;阴成乎兑，而坤道成女。形之已成，形开 神发 而 情生焉。感之所生，一因乎成形以后，物之生也类然，独取象于人身者，《易》之有占，为人告而使人反求诸身，以验所感也。


内卦之感者，股也;<br>
外卦之感者，口也。<br>
股，屈伸之机;<br>
口，情伪之所出也。<br>
拇与腓，皆随股而动者也。<br>
**初去三虽远，而俱为阳爻，股动而拇必感之象，居下而柔不能自主**。<br>
占此者，受制于人，而得失亦浅。

### 象曰:“咸其拇”，志在外也。
外谓三，就内卦言之，分内外也。<br>
“志在外”，己不能有志也。

----

<span id = "jump咸其腓"></span>
## [六二，咸其腓，凶居，吉。](#jump)
“凶居”，谓所处之不吉也。<br>
“腓”，不能自动而听股之动者。<br>
二比于三，随三所感而受之，屈伸者必然之理势，则吉凶皆其固有，<br>
**六二柔中当位，而无心以待感，则所处即凶，而亦理数之恒有**。<br>
贪贱患难，素位也;寿夭，正命也，皆莫不吉。凶居而吉，则吉居可知矣。

### 象曰:虽凶居吉，顺不害也。
顺受其正，如腓之顺股，则抑何害之有?

----

<span id = "jump咸其股"></span>
## [九三，咸其股，执其随，往吝。](#jump)
“股”，下体屈伸之所由，以感腓、拇而使动者也。<br>
阳自上而来三，以变否而使通，乃位刚志进，上与两阳为类，有随阳而往之象。<br>
盖**偶然以感，而相感之情不固，虽为艮之主，而无止道**。<br>
使终下感二阴，则亨矣;<br>
乃情终欲随阳以往，无固合之志，吝道也。

### 象曰:“咸其股”，亦不处也。志在随人，所执下也。
“不处”，言无深结二阴、与之终止之意。<br>
“所执下”者，感下则为二阴之主，随上二阳则为二阳之卑役尔。<br>
**吝于厚施，依人而动，小人之道也**。

----

<span id = "jump憧憧往来"></span>
## [九四，贞吉，悔亡。憧憧往来，朋从尔思。](#jump)
自股而上，心也。<br>
不言心者，府藏之宫，神志魂魄之舍，下自丹田，上至咽，大体之官，皆灵明之府;<br>
其言心者，言其会通之牖耳。<br>
**四超出于屈伸之上，而灵明受感，去上远而不易动，所以“贞吉”**，虽若有悔，而非其固有也。<font color="#FF0000"><b><br>心者，万感之主，贞淫 判于一念之应</b></font>，故又戒以“憧憧往来，朋从尔思”。言天下之动，吉凶得失 相感者无穷，而心以 灵而善动，易 为往来所摇，则**能贞吉而无悔者 未易也。**其义，《系传》备矣。


[未易:不容易]
[贞吉，悔亡:王弼 注“贞然后乃吉，吉然后乃得亡其悔也。”]

### 象曰:“贞吉悔亡”，未感害也。“憧憧往来”，未光大也。
感于害固害，感于利亦害也。“未感”者，心之本体，可 以妄 不妄感 者也。<br>
往来无定，而憧憧然以不定其情，则汲汲于感 而志不光大矣。<br>
两设言之，以示得失系于一念，所谓“人心惟危”也。

----

<span id = "jump咸其脢"></span>
## [九五，咸其脢，无悔。](#jump)
居外而易以感者，上六也。五与相比，不能不为之感。然**刚中得位，如背肉之安而不妄动**，则亦可以免于悔矣。


[脢：指脊背肉，即内脊肉。]

### 象曰:“咸其脢”，志末也。
“末”谓上六。谓之末者，为感尤浅，脢“可不”为之动也。

----

<span id = "jump咸其辅颊舌"></span>
## [上六，咸其辅颊舌。](#jump)
一口耳，而殊言之，谓之“辅颊舌”者，动则俱动，形其躁也。<br>
天下之物有理，而应之也以心。<br>
上最居外易以受感，阴舍三而上，不由中而驰鹜于外，此道听途说所以弃德也。不言凶咎者，得失无常，吉凶无据，《易》不为之谋。<br>
占者遇此，勿听焉可耳。


[辅：指面部的牙床部位。]<br>
[颊：指脸颊。]

### 象曰:“咸其辅颊舌”，滕口说也。
“滕”，水流滕涌貌。**一感而即言，贱可知矣。**<br>
兑为口舌，又为悦。俊人之言，令人可悦，非智者必为之感动。<br>
《书》戒“无稽之言”，以此。
