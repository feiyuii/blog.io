---
layout: post
title: 周易 王夫之 地天泰
date: 2018-01-26
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">地天泰</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [履：履虎尾，不咥人，亨](#jump履虎尾)
- [彖曰:“履，柔履刚也。说而应乎乾，是以履虎尾，不咥人，亨。](#jump柔履刚)
- [象曰:上天下泽，履。君子以辩上下，定民志。](#jump上天下泽)
  - [9.1 初九，素履往，无咎。](#jump素履往)
  - [9.2 九二，履道坦坦，幽人,贞吉。](#jump履道坦坦)
  - [9.3 六三，眇能视，跛能履。履虎尾，咥人,凶。武人为 于大君。](#jump眇能视)
  - [9.4 九四，履虎尾，愬愬，终吉。](#jump履虎尾9)
  - [9.5 九五，夬履，贞厉。](#jump夬履)
  - [9.6 上九，视履考祥，其旋元吉](#jump视履考祥)
  
  ![](http://www.guoyi360.com/uploads/allimg/130324/1-130324092K6420.jpg)

<span id = "jump小往大来"></span>
## [泰。小往大来，吉亨。](#jump)
 “泰”，大也;安也;施化甚大而相得以安也。天上地下，一定之理，而此相易以成乎泰，言其气也。卦因乎数，数自下积，故上为“往”;既成乎象，象自上垂，故下为“来”也。居之安为“吉”;行之通为“亨”。二气交通，清宁不失，故吉;由是而施化于万物，则亨。其义《象传》备矣。


----

<span id = "jump泰小往大来吉亨"></span>
## [彖曰:“泰小往大来吉亨”，则是天地交](#jump)
而万物通也，上下交而其志同也。内阳而外阴，内健而外顺，内君子而外小人，君子道长，小人道消也。


往来之义有二。自其互相酬醉者言之，则此往而彼来，阴阳易位以相应，为天气下施，地气上应，君民志感之象，亨之道也。天以清刚之气，为生物之神，而妙其变化，下入地中，以鼓动地之形质上蒸，而品物流形，无不畅遂;若否则神气不流行于形质，而质且搞。君以其心下体愚贱之情，而奠其日用饮食之质，民且上体君心，而与同忧乐;若否则各据其是以相非，貌虽应而情相离。合天化人情而言，泰之所以施化盛大而亨者见矣。


自其所处之时位言之，往者逝于外而且消，来者归于内而且长，为阴阳健顺、君子小人各得其所之象，吉之道也。内阳外阴，如春气动于内，虽有寒气在上，而生物之功必成;若否外阳内阴，则如秋日虽炎，而肃杀暗行于物内。内健外顺，志秉刚正，有为而和顺于物;若否则色厉内在，而栽物以从欲。内君子而外小人，君子坐而论道，而小人器使;若否则疏远君子，而以小人为腹心。内之则道行而贤者汇进，善日以长;外之则谗贼不行而枉者化直，恶日以消。否皆反此。合天道人事而言，泰之所以各安所得而吉者见矣。


乃合而言之，唯阴阳邪正各得其所，故上欲下交，而无挠沮之者;下欲上交，而无抑遏之者。安于吉而后可亨，故《彖》先言吉而后言亨也。


《彖传》于此二卦，畅言天地万物消长通塞之机，在往来之际，所以示古今治乱道术邪正之大经，而戒人主之亲贤远奸，君子之持己以中、待物以和，至为深切。学《易》者当于此而审得失存亡之几，不可或忽。乃先儒谓《易》但为盆利害而作，非学者之先务，何其与圣人之情相违也!

----

<span id = "jump天地交"></span>
## [象曰:天地交，泰。后以财成天地之道，辅相天地之宜，以左右民。](#jump)
 “裁成”地者，天也。“辅相”天者，地也。天道下济，以用地之实，而成之以道。地气上升，以效用于天，而辅其所宜。“后.’’则兼言裁、辅者:于天亦有所裁，而酌其阴阳之和;于地亦有所辅，而善其柔刚之用;教养斯民，佐其德而佑之以利，参而赞之，函三于一，所以立人极也。泰，君道也，非在下者所得用，故专言“后”。非王者而用泰，德位不足以配天地，而谓造化在我，为妄而已。孔子作《春秋》，行天子之事，且曰“罪我者其唯《春秋》乎”，下此者何易言也!






















