---
layout: post
title: 周易 王夫之 地天泰
date: 2018-01-26
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">地天泰</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>


- [泰。小往大来，吉亨。](#jump小往大来)
- [彖曰:“泰小往大来吉亨”](#jump泰小往大来吉亨)
- [象曰:天地交，泰。后以财成天地之道，辅相天地之宜，以左右民。](#jump天地交)
  - [11.1 初九，拔茅茹，以其汇，征吉。](#jump拔茅茹)
  - [11.2 九二，包荒，用冯河，不遐遗，朋亡，得尚于中行。](#jump用冯河)
  - [11.3 九三，无平不陂，无往不复，艰贞无咎。勿恤其孚，于食有福。](#jump无平不陂)
  - [11.4 六四，翩翩，不富以其邻，不戒以孚。](#jump翩翩)
  - [11.5 六五，帝乙归妹，以祉元吉。](#jump帝乙归妹)
  - [11.6 上六，城复于隍，勿用师，自邑告命，贞吝。](#jump城复于隍)


![](http://www.guoyi360.com/uploads/allimg/130324/1-130324092K6420.jpg)

<span id = "jump小往大来"></span>
## [泰。小往大来，吉亨。](#jump)
 “泰”，大也;安也;施化甚大而相得以安也。天上地下，一定之理，而此相易以成乎泰，言其气也。卦因乎数，数自下积，故上为“往”;既成乎象，象自上垂，故下为“来”也。居之安为“吉”;行之通为“亨”。二气交通，清宁不失，故吉;由是而施化于万物，则亨。其义《象传》备矣。


[往，来：在《易经》之中，爻由下向上为“往”。爻由上向下为“来”。]<br>
[阳大阴小，正是小往而大来。]

----

<span id = "jump泰小往大来吉亨"></span>
## [彖曰:“泰小往大来吉亨”](#jump)
**则是天地交而万物通也，上下交而其志同也**。内阳而外阴，内健而外顺，内君子而外小人，君子道长，小人道消也。


往来之义有二。自其互相酬酢者言之，则此往而彼来，阴阳易位以相应，为天气下施，地气上应，君民志感之象，亨之道也。


**天以清刚之气，为生物之神，而妙其变化，下入地中，以鼓动地之形质上蒸，而品物流形，无不畅遂**;


若否则神气不流行于形质，而质且槁。君以其心下体愚贱之情，而奠其日用饮食之质，民且上体君心，而与同忧乐;若否则各据其是以相非，貌虽应而情相离。合天化人情而言，泰之所以施化盛大而亨者见矣。


自其所处之时位言之，往者逝于外而且消，来者归于内而且长，为阴阳健顺、君子小人各得其所之象，吉之道也。**内阳外阴，如春气动于内，虽有寒气在上，而生物之功必成;若否外阳内阴，则如秋日虽炎，而肃杀暗行于物内。**内健外顺，志秉刚正，有为而和顺于物;若否则色厉内荏，而戕物以从欲。内君子而外小人，君子坐而论道，而小人器使;若否则疏远君子，而以小人为腹心。内之则道行而贤者汇进，善日以长;外之则谗贼不行而枉者化直，恶日以消。否皆反此。合天道人事而言，泰之所以各安所得而吉者见矣。


**乃合而言之，唯阴阳邪正各得其所，故上欲下交，而无挠沮之者;下欲上交，而无抑遏之者。安于吉而后可亨，故《彖》先言吉而后言亨也。**


《彖传》于此二卦，畅言天地万物消长通塞之机，在往来之际，所以示古今治乱道术邪正之大经，而戒人主之亲贤远奸，君子之持己以中、待物以和，至为深切。学《易》者当于此而审得失存亡之几，不可或忽。乃先儒谓《易》但为筮利害而作，非学者之先务，何其与圣人之情相违也!

----

<span id = "jump天地交"></span>
## [象曰:天地交，泰。后以财成天地之道，辅相天地之宜，以左右民。](#jump)
 “裁成”地者，天也。<br>
 “辅相”天者，地也。<br>
 
 天道下济，以用地之实，而成之以道。地气上升，以效用于天，而辅其所宜。“后”则兼言裁、辅者:于天亦有所裁，而酌其阴阳之和;于地亦有所辅，而善其柔刚之用;教养斯民，佐其德而佑之以利，参而赞之，函三于一，所以立人极也。泰，君道也，非在下者所得用，故专言“后”。非王者而用泰，德位不足以配天地，而谓造化在我，为妄而已。孔子作《春秋》，行天子之事，且曰“罪我者其唯《春秋》乎”，下此者何易言也!

----

<span id = "jump拔茅茹"></span>
## [初九，拔茅茹，以其汇，征吉。](#jump)
“茹”，茹藘也。“汇”，根科也。茅与茹藘，茎皆坚韧，拔之不绝，而根科相缀。泰三阳聚于下，蟠固不解，而初九居地位之下，汇之象也。阳方兴而尚潜，未有应四之情，乃二、三两阳方升，拔之而与俱升，不得终于退藏，而必往交。时宜往而又有汲引之者，故吉。


[茹：指根，为根茎相连的样子。]<br>
[以：同“及”。]<br>
[汇：指种类。]

### 象曰:“拔茅”“征吉”，志在外也。
“外”谓四也。时在必交，岂徒有拔之者不容不往，固宜变其潜藏之志，以出应其正应。

----

<span id = "jump用冯河"></span>
## [九二，包荒，用冯河，不遐遗，朋亡，得尚于中行。](#jump)
1. “荒”犹荒服之荒，远处于外而不受治之象，谓六五也。阴宜居下，而反居五，据位自远于君子;
1. 九二以中道包容而应之，非勇于自任者不能，故为“冯河”。
1. 六五虽有遐心，弗遗弃也。
1. “朋”谓初、三二阳。三阳方相与为类，以居内用事，二不坚于立党，远收六五之用，乃不偏倚而尚于中道矣。
1. 言“尚”者，道大则合于君德，二虽在下，而实君也。盖内君子外小人者，用舍之大经也。而君子得朋相尚，过于远小人，不能随材器使，则有怙党交争之害，故虽外之，而未尝不授之以位、达之以情，坦然大公，人皆自得，乃为交泰之盛。李膺、杜密不亡其朋，使邪党得乘之以相倾，习尚相沿，延及唐、宋，近逮启、祯之际，党祸烈而国随以亡，大《易》之垂训烈矣哉!


[包荒：上三阴，坤卦]<br>
[冯（凭）：指徒涉。]<br>
[遐：遠也。 遗：遗漏]


### 象曰:“包荒”，“得尚于中行”，以光大也。
以刚居中，志既光大，则包荒复何所嫌?不宜复结朋以自矜矣。

----

<span id = "jump无平不陂"></span>
## [九三，无平不陂，无往不复，艰贞无咎。勿恤其孚，于食有福。](#jump)
“平”谓阳道坦易也。“陂”谓阴道倾险也。三阳居内而盛，阴且必生;三阴居外，成乎既往，而循环于向背之际，且自下起，故平之必陂，往之必复，自然之理势也。


九三阳得位，本无有咎，而重刚过中，处盛以拒阴，有咎道焉。唯能虑陂与复，艰难守正，则免于咎。“孚”谓九二以刚与三道合而相 信也。然二非树三为党者，三若怀念不舍，固相结以摈阴，则内外离析，而泰交不成。**唯忘私以怀远，而应乎上,则与九二“朋亡”之义合矣**。**阳主治，阴主养**，故日“食”。


#### 无野 人莫养君子，不摈阴而善成之，则宣力报效，受其福矣。


[平：平地。陂：斜坡。无平不陂：意为大地不是无限平展，总有起伏。]<br>
[恤：在这里指担忧。]<br>
[野:田]


### 象曰:“无往不复”，天地际也。
此通释全交之辞;独挈一句者，略文。离乎地即天也。其际至密无间，而清浊殊绝，不相淆杂。九三与六四密迩，而阴阳两判，正当其际。昧者恃其清刚，谓可永固，则往者必复，还以自倾。**三进上行，四退下就，交泰而后可以消险阻。艰贞者唯此之为恤，而非孚是恤**，则福归之矣。内阳外阴，为时已泰，而保泰之道，唯在廓然大公，怀远招携，勿恃贤以绝物，如天地之相融浃，而不损其清宁。故内卦三阳，皆以外应为吉。君子体小人之嗜欲而以道裕之，乃上下合同，而终不至于否。若否则小人欲合于君子而非其诚，故愈相应而愈相睽，君子所宜峻拒，时异而道不同也。


----

<span id = "jump翩翩"></span>
## [六四，翩翩，不富以其邻，不戒以孚。](#jump)
1. “翩翩”，飞而欲去之象。阳大阴小，小者不富也。
1. 六四一阴初兴而当位，未至于贫，唯与五、上为邻，故成乎“不富”。
1. 四处退交，与阳密迩，翩翩非其本志，其下应初九，不待戒而自孚。言“孚”者，三阴皆下应，无异志也。


[戒：警也。]

### 象曰:“翩翩”“不富”，皆失实也。“不戒以孚”，中心愿也。
“皆”者，统三阳而言之。**阳实阴虚，失实故不富**。“中心愿”者，虽往而非其志，志在从阳。


----

<span id = "jump帝乙归妹"></span>
## [六五，帝乙归妹，以祉元吉。](#jump)
商天子以“乙”为号者非一，此言帝乙，未详何帝。“归妹”与“女归”异。女归者，归嫁于夫家，正也。归妹者，夫就妇而归之，如后世之赘婿，变也。昏礼大定于周。商盖有男归于女，虽天子或然，故《经》两言“帝乙”。男在外，女在内，正也。阳居二，阴居五，男屈从女，而女为主于上，有“归妹”之象焉。而帝乙所归之妇，柔顺中正，不骄其君子以宜家，终膺福祉，变而不失其正也。六五阴阳易位，以柔居中，应九二得中之刚，合于帝乙之吉。

[归：在这里指女子出嫁。祉：福。]

### 象曰“以祉元吉”，中以行愿也。
二、五皆得中，故可行其愿，而不忧失正。君求士，士不求君，然道合,则士就君而非屈，亦此义也。

----

<span id = "jump城复于隍"></span>
## [上六，城复于隍，勿用师，自邑告命，贞吝。](#jump)
“隆”，城下之沟无水者，城倾，则土复归于隍。上六阴处高危，其势必倾。<br>
阴阳之位十有二，向背幽明，各居其半，而循环以发见。


阴倾而入，势将复从下起。<br>
三阳积下，迫阴于外，至于上六，已太荒远，无可复安，将激去而往者，又且必复，此小人被疾已甚，势且复兴之象。


《易》不为小人谋，故不为阴幸而但为阳戒，言阴之将复，不可与争，但当告戒邑人，内备必至之患。然**激成之势，已不可挽**，虽告命得贞，而亦吝矣。占此交者，时势如此，于交外见意。九三艰贞乃吉，正谓此也。


[复：通“覆”，崩塌。  隍：没有水的护城濠。]

### 象曰:“城复于煌”，其命乱也。
疾之已甚，使居荒远倾危之地，虽自警戒，固非制治之早图。











