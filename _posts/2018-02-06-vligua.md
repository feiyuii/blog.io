---
layout: post
title: 周易 王夫之 离卦
date: 2018-02-05
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">离卦</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [大过。栋桡，利有攸往，亨。](#jump栋桡)
- [彖曰:大过，大者过也。栋桡，本末弱也。](#jump大过)
- [象曰:泽灭木，大过。君子以独立不惧，遁世无闷。](#jump泽灭木)
  - [28.1 初六，藉用白茅，无咎。](#jump藉用白茅)
  - [28.2 九二，枯杨生秭，老夫得其女妻，无不利。](#jump枯杨生秭)
  - [28.3 九三，栋桡凶。](#jump栋桡凶)
  - [28.4 九四，栋隆吉。有它吝。](#jump栋隆吉)
  - [28.5 九五，枯杨生华，老妇得其士夫，无咎无誉。](#jump枯杨生华)
  - [28.6 上六，过涉灭顶凶，无咎。](#jump过涉灭顶凶)
  
  ![](http://www.guoyi360.com/uploads/allimg/131007/1-13100G1010Y44.jpg)
  
  
## 离。利贞亨。畜牝牛，吉。
阴本柔暗，而附丽乎阳以得居乎中，则质之内敛者固而发于外者足以及物，故其化为火。火之气，日在两间，不形而托于虚，丽于木而炎以成熟、光以照耀，乃成乎用。光景者，阳之发也，阴固在内者也。得所丽以成其用，则“利”，居得其所而正，则“贞”;能知所附丽而得中，美不必自己，而大美归焉，则“亨”;皆言阴也。“畜”，聚而养之也。“牝牛”，顺之至者，谓阴也。畜，阳畜之也。阳任于外，以为阴所丽，以保阴而使不滥，则成阴之美而阴信任之，故“吉”，言阳吉也。阴静正居中，任阳以发舒其美;阳尽其才以施光辉于上下，而保阴以成不动之化，两善之道也。人君虚顺以任贤，而化隆俗美，天下文明，此成王附丽周公以兴礼乐，而周公养冲人之德以成大勋之道也。其在学者，虚中逊志，常若不足，而博学多通，强行不倦，则文著而道明，亦此理焉。反是者，刚愎中据，而溺于私利，坎之所以陷与!
  
## 彖曰:离，丽也。
月月丽乎天，百谷草木丽乎土，重明以丽乎正，乃化成天下。此广言“丽”之义，以赞卦德也。丽者，依质而生文之谓。日月附天气以运，百谷草木依地德以荣，未有无所丽而能奠其位，发其美者也。离之德重明，而唯柔中以丽乎刚之正，故明不息。人君以此道，不据尊以孤立，而行依乎道，治依乎贤，则礼乐文章效大美于天下，而化成矣。

### 柔丽乎中正，故亨，是以“畜牝牛吉”也。
柔而丽乎刚之正，则奠位乎中，而自通天下之志，故君道以之而亨。上既虚己以任贤，则贤者亦尽其发挥，而道行志得，无疑沮之忧，唯尽其才以养君于善，顺而吉矣。

## 象曰:明两作，离。大人以继明照于四方。
“明”谓日也。不取象于火，而取象于日者，火相迫则在上者灭，若其已息而更然，有异火矣。日则今日已人地，明旦复出，不改其故。言“两作”者，以卦体  言尔，实则相续无穷也。“大人”，德位俱尊之称。非其德，无其位，施明不已，则文有余而实不足。唯大人德盛而道在。“照四方”，事日变，道日新，明不继，则自以为无不知明，无不处当，而固有不明不当者矣。求人之情通物之理，岂有穷哉!

## 初九，履错然，敬之，无咎。
“履”，始践其境也。“错然”，经纬相间、文采杂陈之貌。“离”体已成，而初九动于其下，忽睹此物理错陈之大观，以刚而有为之才，为二所任，则为物所眩而急于自见，咎道也。乃位在潜退，有敬慎而不敢尝试之心焉，所以无咎。

### 象曰:履错之敬，以辟咎也。
刚明可试，而急于自见，则咎。敬慎以辟除之，乃可以无浮明不终之害。娄敬脱挽辂，马周被召于逆旅，为时所倚重，骤著其聪明以求饰治道，而一用不能再用，终以不显。太祖善解络西厄之书而不用，使老其才，教以敬也，惜乎缙之不自知敬也。

## 六二，黄离，元吉。
“黄”之为色，近白而不皎，近赤而不炫，与青黑居而不相掩，能酌文质之中，以丽物采而发其文者也。“元吉”，吉于始也。


水之相承，源险而流平。火之相继，始盛而终烬。故坎道盛于五，离道盛于二。人之有明，待后念之觉者;恰亡之余，仅存之夜气，终不可恃也。若昭质之未亏者，一念初发，中道灿然于中，自能虚以受天下之善，而不蔽于固陋;殆其已知，更求察焉，则感于情伪而利害生、私意起，其所明者非其明矣。故愚尝有言:庸人后念贤于前念，君子初几明于后几。天理在人心之中，一丽乎正，而天下之大美全体存焉，夫子所以讥季孙之三思也。其在治天下之理，则开创之始，天子居中而丽乎刚明之贤，以尽其才，则政教修明而中和建极。若中叶以后，更求明焉，虽虚己任贤，论治极详，且有如宋神宗之抵以召乱者。此六二之吉，所为吉以元也。占者得此，当以始念之虚明为正。

### 象曰:“黄离元吉”，得中道也。
二、五皆中，而二得其道矣。

## 九三，日昃之离，不鼓缶而歌，则大耋之嗟，凶。
九三以刚居刚，而为进交，前明垂尽，不能安命自逸，而怀忿忮以与继起争胜，不克则嗟，所谓日暮途穷，倒行逆施者也。生死者屈伸也，乐以忘忧，唯知此也。卫武公耋而好学，非自劳也，有一日之生则尽一日之道，善吾生者善吾死也，乐在其中矣。“大耋之嗟”，岂以忧道哉!富贵利达，名誉妻子之不忍忘而已。马援跤足于武溪，卒以召光武之疑怒而致凶，况其下焉者乎!
  
### 象曰:“日昃之离”，何可久也。
知不可久，则鼓缶而歌可矣。少而不勤，老而不逸，谓之下愚。

## 九四，突如其来如，焚如、死如，弃如。
前明甫谢，余照犹存，而失位之刚邃起而乘之，界、莽是也。占此者，小人虽盛，可勿以为忧。

### 象曰:“突如其来如”，无所容也。
前明之余焰，犹足以灼始然之浮火而灭之。

##六五，出涕沱若，戚嗟若，吉。
后明继前明而兴，以柔道居尊。高宗宅忧而三年不言，成王即政而嬛嬛在疚，尽仁孝以慕先烈，如艰难而戒臣工，商、周之所以复明也。

### 象曰:六五之吉，离王公也。
“离”谓丽乎其位也。仰承先烈，而欲嗣其耿光，非忧危以处之，不胜其任矣。元佑诸贤，辅其君以改熙、丰之政而求快一时，无恻怛不得已之情，未能无过。若曹丕定嗣而抱辛毗以称快，魏之不长，妇人知之矣。此专为嗣君而言。然君子守先待后，亦可以此通之。

## 上九，王用出征，有嘉折首，获匪其丑，无咎。
“王用”，王命之也。“有嘉”，叹美其功之辞。“折首”，罪人斯得也。俘馘生死皆曰“获”。“丑”，小类。“获匪其丑”，胁从罔治也。当嗣王之初，必且有不轨之奸，乘之妄动，六五之忧危所以不释也。上九为五所附丽以求明者，而在外，盖胤后徂征、周公东征之象。诛其首恶而兵刑不滥，虽刚过而疑于亢，实所不得而辞。仅言“无咎”者，所谓周公且有过也。

### 象曰:“王用出征”，以正邦也。
言非穷兵默武，以天下未定，不容不正也。孟子承先圣而惧，辟邪说以正人心，“归斯受之”，亦此二交之义。读《易》者以义类求之，无不可占，无不可学也。

  
  
  
  
  
  
  
  
  
  
  
  
  
  
