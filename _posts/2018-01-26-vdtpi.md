---
layout: post
title: 周易 王夫之 天地否
date: 2018-01-26
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">天地否</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>


- [泰。小往大来，吉亨。](#jump小往大来)
- [彖曰:“泰小往大来吉亨”](#jump泰小往大来吉亨)
- [象曰:天地交，泰。后以财成天地之道，辅相天地之宜，以左右民。](#jump天地交)
  - [11.1 初九，拔茅茹，以其汇，征吉。](#jump拔茅茹)
  - [11.2 九二，包荒，用冯河，不遐遗，朋亡，得尚于中行。](#jump用冯河)
  - [11.3 九三，无平不陂，无往不复，艰贞无咎。勿恤其孚，于食有福。](#jump无平不陂)
  - [11.4 六四，翩翩，不富以其邻，不戒以孚。](#jump翩翩)
  - [11.5 六五，帝乙归妹，以祉元吉。](#jump帝乙归妹)
  - [11.6 上六，城复于隍，勿用师，自邑告命，贞吝。](#jump城复于隍)


![](http://www.guoyi360.com/uploads/allimg/130418/1-13041PZ42IB.jpg)


<span id = "jump否之匪人"></span>
## [否之匪人，不利君子贞，大往小来。](#jump)
“否”，塞也。


“否之匪人”者，天高地下，分位本定，而**邪人据地之利，尸人之功，以绝于天**，小人内而后君子外，非君子之亢而不可与亲，否之者乃匪人也。君子秉刚居外，本无不正，抑何不利?小人否之，则其不利必矣。不利于君子贞，非利于小人之不贞，亦非君子可不正而利。阴据要津，君子无所往而得利，贞且不利，况可不贞乎?然君子虽不利，而固保其贞也。此言“利”者，与害相对之辞。“大往小来”，各归其位，所以否也。

----

<span id = "jump不利君子贞"></span>
## [彖曰:“否之匪人，不利君子贞，大往小来”，则是天地不交而万物不通也，上下不交而天下无邦也。内阴而外阳，内柔而外刚，内小人而外君子，小人道长、君子道消也。](#jump)
匪人乘权，而君臣义绝。贤奸倒置，圣人之所无可如何者。故二卦反覆申明，而见治乱之相反，存乎人者如此其甚也。

----

<span id = "jump天地不交"></span>
## [象曰:天地不交，否。君子以俭德辟难，不可荣以禄。](#jump)
否塞而不通，君子有德以通天下之志，无所用之。唯世之方乱，难将及己，则乡邻之斗，闭户可也。天下溺而不援，德且不欲其丰，而况禄乎!德见，则禄且及之矣。百里奚不谏虞公，孟子不复发棠，用否之道，以应否之世，不嫌绝物矣。


----

<span id = "jump以其汇"></span>
## [初六，拔茅茹，以其汇，贞吉亨。](#jump)
三阴连类相挟以据内，亦有“拔茅茹以其汇”之象，而汇则别矣。初六以柔居下，不党同伐异，而起上应乎阳，故贞而得吉。其吉也，以有亨通之理而吉也。

### 象曰：拔茅贞吉，志在君也。
在上者为之君也。

----

<span id = "jump包承"></span>
## [六二，包承，小人吉，大人否亨。](#jump)
“包承”，与九五相应而承之也。“大人”，非必如乾之“大人”;对小人而言，刚正之君子也。“否”，不然之辞。**小人得位行志，而能承顺乎阳而应之，吉矣**。乃大人已远出乎外，不以小人之顺己，而变其塞，固不以为亨也。否下三阴与上不交，而皆以应言之，盖圣人赞《易》扶阳抑阴之义，而不欲阴之怙恶以自绝，其旨深矣。

### 象曰:“大人否亨”，不乱群也。
阳与阳为群。狐赤鸟黑，则君子“携手同行”，岂以小人之包承，而与君子异趋乎?泰阳居内，则以“朋亡”勿恤为吉;君子得志，不宜绝人已甚。否阳居外，则以不乱群而无取乎亨;君子失志，必不枉道从彼;而求同志以卫道，唯其时而已。

----

<span id = "jump包羞"></span>
### [六三，包羞。](#jump)
以柔居刚，而为进交，以迩阳而求合，盖小人挟势，以媚君子者骄君子，如王骥之于孟子是已。不言其凶，《易》不为小人谋。言其可羞，示君子贱恶之。

### 象曰:.“包羞”:位不当也。
三非柔所当处之位，虽上承乎刚，而君子但见其可羞、恶;求合之情，不足恤也。


[包羞:忍受羞辱]

----

<span id = "jump有命无咎"></span>
### [九四，有命无咎，畴离社。](#jump)
“畴”与侍通;所相应而为伍者，谓初也。“离”，丽也。九四与阴相际，而以刚居柔，处退丈而道下行，以应初六，君子而就小人，疑有咎矣。乃上承九五，则怀柔之命出自上而非己之私;欲拔初六于汇中而消其否，初六亦资其诱掖，进而丽吉亨之祉矣。盖初虽与阴为汇，而自安卑下，其志能贞，非若二、三之骄债，则四固不以峻拒为道，而五且任之以下济。当小人乘权之世，初进之士，不能自拔，而迹与同昏，拒之则终陷于恶，引之则可使为善。处承宣之位者，不得严立清浊之辨而锢其向化之情，所以收揽人才，使阳得与而阴自孤。此君子体国用人，道之当然也。范孟博唯不知此，以椽吏而操郡守之权，不请命而行其严厉，不能曲谅人情，以挽回匡救，漫成党锢之祸，两败俱伤，而国随之，岂非炯鉴哉!


[畴：同“俦”，是指同类或众人。离：同“丽”，附丽或依附。]

### 象曰:“有命无咎”，志行也。
承上以接下，初六“在君”之志得以上通下交绥而无所疑沮也。

----

<span id = "jump休否"></span>
### [九五，休否，大人吉。其亡其亡，系于苞桑。](#jump)   
“休”，安处也。木丛生曰“苞”。桑根人土深固，丛生则愈固矣。九五阳刚中正，道隆位定，安处不挠，而又得四、上二阳以夹辅之，故时虽否而安处自如，大人静镇以消世运之险阻，吉道也。三阴据内以相迫，虽居尊位，权势不归，危疑交起，有“其亡其亡”之象焉;而正己择交、不改其常度。周公居东，止流言之祸而靖国家，用此道也。朱子为韩诧宵所锢，祸将不测，而静处讲学，终免于患。大人虽否，而亦何不吉之有!

### 象曰:大人之吉，位正当也。
有其德，居其位，孰能亡之哉!

----

<span id = "jump倾否"></span>
### [上九，倾否，先否后喜。](#jump)   
上九远处事外，与阴绝无干涉，而九五立本已固，需时已审，则上九可行其攻击之威。三阴否隔，已肆行而无余力，六三之羞，人知贱恶，乘高而下，倾之易矣。否者倾而人心悦矣。

### 象曰:否终则倾，何可长也!
“何可长”，言不可长也。小人之伎俩已毕尽无余，天下皆憎恶之，乘时而倾之，当奋刚断，无使滋蔓也。





















