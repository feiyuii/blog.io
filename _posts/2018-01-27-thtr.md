---
layout: post
title: 周易 王夫之 天火同人
date: 2018-01-27
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">天火同人</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [同人于野，亨。利涉大川，利君子贞。](#jump利涉大川)
- [彖曰:同人，柔。得位、得中而应乎乾，曰同人。](#jump同人)
- [象曰:天与火，同人。君子以类族辨物。](#jump天与火)
  - [13.1 初九，同人于门，无咎。](#jump同人于门)
  - [13.2 六二，同人于宗，吝。](#jump同人于宗)
  - [13.3 九三，伏戎于莽，升其高陵，三岁不兴。](#jump伏戎于莽)
  - [13.4 九四，乘其墉，弗克攻，吉。](#jump乘其墉)
  - [13.5 九五，同人先号眺而后笑，大师克相遇。](#jump同人先号眺而后笑)
  - [13.6 上九，同人于郊，无悔。](#jump同人于郊)
  
  ![](http://www.guoyi360.com/uploads/allimg/130419/1-13041ZQ439340.jpg)
  
  
<span id = "jump同人于野"></span>
## [同人于野，亨。利涉大川，利君子贞。](#jump)
“同人”者，同于人而人乐与之同也。刚者，柔之所依，一阴固愿同于众阳;柔者，刚之所安，众阳亦欲同于一阴。凡卦之体，以少者为主。二者，同人之主也。柔而得应，无离群孤立之心，而少者，物之所贵而求者也，则五阳争欲同之矣。“于野”者，讫乎疏远，迨乎邱民，皆欲同之之谓。为众所欲同，其行必“亨”。


**柔非济险之道，而得刚健者乐与同心，则二之柔既足以明照安危之数，而阳刚资之以“涉大川”，必利矣。**


**“利君子贞”者，柔居中而得位，故与物同**，而无容悦诡随之失。**凡应事接物者，不正而利，其邪弥甚。故《易》无有言利不贞者**。


君子之贞，无所不利，而此独言“利君子贞”者，以**同 非君子之道，则其利 似 非君子之贞**。然“吾非斯人之徒与而谁与”，义不可得而异，唯**大同斯利**矣。君子之利，合义而利物也，非苟悦物情而所欲必得之谓也。


[野：古时邑外有郊，郊外有野，就是指原野。]

----

<span id = "jump同人"></span>
## [彖曰:同人，柔。得位、得中而应乎乾，曰同人。](#jump)
具此三德，故人乐得而同之。二正应在五，不言应刚而言乾者，人之志欲不齐，而皆欲同之，则为众皆悦之乡原矣。唯不同乎其情之所应，而同乎纯刚无私之龙德，以理与物相顺，得人心之同然而合乎天理，斯为大同之德，而非苟同也。

### 同人曰“同人于野亨”。
本义曰:“‘同人日，三字，衍文。”按“于野”之义未释，盖有脱误。

### “利涉大川”，乾行也。
应乎乾而乾同之，刚健以济柔，故无险不可涉。

### 文明以健，中正而应，君子正也。唯君子为能通天下之志。
**“文明”非暗私之好，刚健非柔佞之交**。君子之同，同于道也。同于道，则“能通天下之志”，而天下同之。小人之所以同天下者，苟以从人之欲，而利于此者伤于彼，合于前者离于后，自以为利而非利也。


[志：念书人的心，想法]

----

<span id = "jump天与火"></span>
## [象曰:天与火，同人。君子以类族辨物。](#jump)
火在天中，以至虚含大明，明不外发，而昭彻于中。人之贵贱、亲疏、贤愚，物之美恶、顺逆、取舍，无不分以其类而辨其情理，则于天下无不可受，而无容异矣。大明函于内，而兼容并包，以使各得明发于外，宪天敷治，而赏善惩恶，以统群有。存发之道异，上下之用殊，同人、大有，君子并行而不悖也。

----

<span id = "jump同人于门"></span>
## [初九，同人于门，无咎。](#jump)    
初处退藏之地，而以刚处之，动而不括，以上承六二，故一出门而即得其友。不自安于卑陋，以求合于贤，而相丽为明，虽交未及远，固“无咎”也。

### 象曰:出门同人，又谁咎也!
**卦自下生，故向上为“出”。**


“谁咎”，诘咎之者之辞。离群索居，则虽有高贤，觌面而失之。君子友天下之善士，而鄙夫日嚅嗫于户庭妇子之间，谓可以避咎，复以出门之交讥其不谨，愚矣哉!

----

<span id = "jump同人于宗"></span>
## [六二，同人于宗，吝。](#jump)  
以全卦言之，众阳相协以求同于二，故日“于野”。以六二之动言之，则二往同于人，而丽于二阳之间，交不能远，故为“于宗”。“同”云者，遇物而即相合之谓。二近初、三，即同之，虽有正应，不能待也，其志偏矣。是以九五号眺而兴师。


[宗：是宗族。吝：责难]

### 象曰:“同人于宗”，吝道也。
君子之交，近不必比，远不必乖。是以尧亲九族，而必明俊德，施及于百姓黎民;周道亲亲，而宾三洛，怀万邦。君子友天下之善士，以为未足，考三王、侯后圣而求一摆。若规规然就所亲近者而与同，虽得其善者，亦一乡之善士而已，自困而何能行远乎?

----

<span id = "jump伏戎于莽"></span>
## [九三，伏戎于莽，升其高陵，三岁不兴。](#jump)  
六二一阴得位，众阳皆欲与之同，不能遍与相应，则争必起，三、四、五所以皆有用兵之象。三密迩于二，以相丽为明，固欲私二以为己党，而忌五之为正应。五位尊谊正，不可明与之争，故“伏戎于莽”，待五之来合而邀击之。


“升其高陵”，谓五也。托处尊高，灼见其情形，而三之伏戎无所施，至于“三岁不兴”，而必溃矣，五之所以大师能克也。窦融之在河西，既归心汉室，而魄嚣中梗，欲连合以拒汉，光武洞照其奸，明以诏融，河西之人谓天子明见万里，卒归汉，而嚣计遂穷，盖类于此。以徼幸。“安行”谓五既升陵，下望知其伏，而伏不得兴，则安驱而下与二合，无所阻也。


凡爻辞皆有此爻而发彼爻之义者，彼爻为卦主，而此爻乃其所际之时，所遇之事也。《易》为君子谋，不为小人谋。“伏戎于莽”之奸，其吉凶不足道，神所不告，唯明示九五之用“大师”，使知其无能为，而进克不疑。


[莽：指荒原草丛，丛林。  升：登上。  陵：山丘。]

----

<span id = "jump乘其墉"></span>
## [九四，乘其墉，弗克攻，吉。](#jump) 
四居二、五之间，而与内卦相近，退而就下，故亦有争，同于二之情焉。“乘其墉”者，将逾三而取二也。乃以刚居柔，三方伏戎以待，则见不可攻而退，以承乎五，故吉。


[乘：登上。  塘：高墙。]

### 象曰:“乘其墉”，义弗克也。其吉，则困而反则也。
二非己正应，义所不得而有。始于伎求，而终于安分，既过能改之象。

----

<span id = "jump同人先号眺而后笑"></span>
## [九五，同人先号眺而后笑，大师克相遇。](#jump) 
九五于二，以刚之有余，济柔之不足，不特自得所应，且以引二于众阳之中，而使合于中正。三、四既争，二且有“于宗”之吝，义激所感，不能不“号眺”焉。而中正道合，三奸既露，四敛而退，疑释而相得以喜矣。拔孤阴于群争之地，非大用师不能克。五唯刚中，故能胜其任而定于一。


[号眺：大声痛哭。大师：指大军。 克：战胜。]

### 象曰:同人之先，以中直也。大师相遇，言相克也。
二、五皆中，道宜相应，理直气激，不容已于号眺矣。“相克”者，非惩伏莽之戎，则不得遇。故曹、卫折而晋、宋始合，魄嚣破而窦融始归。士苟欲亲君子，必峻拒小人，皆此义也。

----

<span id = "jump同人于郊"></span>
## [上九，同人于郊，无悔。](#jump) 
上远于二，二已应五，其与二同者，浮慕其名，泊然相遭于逆旅而已，本无求同之志，故失亦无悔。


[在同人这一卦的卦辞里是“同人于野”，指达到了一种毫无阻碍的天下大同的境界。]

### 象曰:“同人于郊”，志未得也。
志未相得，人同而己亦同，自谓不争，而亦恶足为有无哉!

  
  
  
  
  
  
