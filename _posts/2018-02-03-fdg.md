---
layout: post
title: 周易 王夫之 风地观
date: 2018-02-03
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">风地观</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [临。元亨利贞，至于八月有凶](#jump至于八月有凶)
- [彖曰:临，刚浸而长，说而顺，刚中而应。大亨以正，天之道也。](#jump刚浸而长)
- [象曰:泽上有地，临。君子以教思无穷，容保民无疆。](#jump泽上有地)
  - [20.1 初九，咸临，贞吉。](#jump咸临，贞吉)
  - [20.2 九二，咸临，吉，无不利。](#jump干母之蛊)
  - [20.3 六三，甘临，无攸利。既忧之，无咎。](#jump甘临)
  - [20.4 六四，至临，无咎。](#jump至临)
  - [20.5 六五，知临，大君之宜，吉。](#jump知临)
  - [20.6 上六，敦临，吉，无咎。](#jump敦临)
  
  ![](http://www.guoyi360.com/uploads/allimg/130426/1-1304260T133917.jpg)


<span id = "jump盥而不荐"></span>
## [观。盥而不荐，有孚颙若。](#jump)
可观之谓“观”，以仪象示人，而为人所观也。关门县法之楼曰观，此卦有其象焉。可瞻而不可玩，饬于己而不渎于人之谓也。


此卦四阴浸长，二阳将消，而九五不失其尊以临乎下。于斯时也，抑之而不能，避之而不可，唯居高而不自蝶，正位以俯待之，则群阴瞻望尊严而不敢逼。


“盥”者，将献而先濯手，献之始也。“荐”者，已奠爵而后荐俎，献之余也。以阳接阴，以明临 幽，以人事鬼之道，故取象于祭焉。既献而荐，人之事鬼，体交而情狎，过此以往，酢酬交作，则愈狎矣。唯夫献之先，主人自尽其诚敬而不与鬼相读，则其孚于神者威仪盛大而有不可干之象。以此格 幽，自能感之，而不在爵俎之纷絮也。


阳之仅存于位，以俯临乎阴;人君于民情纷起之际，君子于小人群起之日，中国当夷狄方张之时，皆唯自立矩范，不期感化，而自不敢异志。若其不然，竞与相争，亵与相昵，自失其可观之德威，未有不反为其所凌者也。然岂徒位之足据哉!言必忠信，行必笃敬，动必庄莅，确然端己而有威可畏，有仪可象，行礼可敬，有义可服，颙若其大正，而后可使方长之阴潜消其侵陵而乐观其令仪。裴度所谓韩弘舆疾讨贼，承宗敛手削地，非有以制其死命而自服，亦此意也。


君子之处乱世，阴邪方长，未尝不欲相忮害，而静正刚严，彼且无从施其干犯而瞻仰之，乃以爱身而爱道，盖亦若此。德威在己而不在物，存仁存礼，而不忧横逆之至，率其素履，非以避祸而邀福，而**远耻远辱**之道存焉矣。

----

<span id = "jump大观在上"></span>
## [彖曰:大观在上，顺而巽，中正以观天下。](#jump)
“大”谓阳也。阳居五、上，以不蝶于下，则阴且顺而巽之，以观其光。所以能然者，唯其履中而刚正，不失其可为仪象者于天下也。

### “盥而不荐，有孚颙若”，下观而化也。
“下观”，有其观则人观之也。“不荐”则不渎，“颙若”则德威盛于躬。以此道临天下，阴邪自敛而顺化，故四阴皆仰观之。

### 观，天之神道，而四时不忒。圣人以神道设教，而天下服矣。
“观”者，天之神道也，不言不动而自妙其化者也。二阳在天位，自天以下皆阴也。天以刚健为道，垂法象于上，而神存乎其中;四时之运行，寒暑风雷霜雪，皆阴气所感之化，自顺行而不戒。圣人法此，以身设教，愚贱顽冥之嗜欲风气杂然繁兴，而“颙若”之诚，但盥而不轻荐，自令巧者无所施其辩，悍者无所施其争，而天下服矣。

----

<span id = "jump风行地上"></span>
## [象曰:风行地上，观。先王以省方观民设教。](#jump)
居上察下曰“省”。坤为地。“方”者，地之方所。阳君，阴民。“观民设教”者，观五方之风气而调治之，使率彝伦之教也。“风行天上”，君以建中和之极，而开风化之原;“风行地上”，君以因风俗之偏，而设在宽之教。体用交得，而风教达于上下矣。此言“先王”者，先王制之，后王承之以行，皆先王之所设，非但先王为然也。


----

<span id = "jump小人无咎"></span>
## [初六，童观，小人无咎，君子吝。](#jump)


### 象曰：“初六童观”，小人道也。

仰而视之曰“观”。观卦为四阴所仰视，以天位未去，幸群阴之有所推戴，而奖之以瞻仰乎阳，圣人之情怀也！以仰观推戴为义，则近阳者得，远阳者失，许其相亲而不恶其相迫。“童观”，即童子之见。初六柔弱，安于卑疏。大观在上而不能近之以扩其见识；小人怙其苟安之习，守其鄙俗之见，据为己有，以为是道矣，且自谓“无咎”，君子之道所以不明不行而成“吝”。故小人终身于咎过之途，可吉可利，而无所往而非咎，然 “无咎”之言，乃小人之自谓。易不为小人谋。

何谓初六童观之“小人道”？童年之识留于中而不舍，幼志居心而难弃之谓也。生于闺庭之中，长于妇人之手，欲而思得，利而思谋，见可喜而速喜，见可怒而暴怒，拘于微明之察，闻道而以为迂远，虽至于无所不至，而不出其嚅㖇霑滞之习。以曹操之奸，而分香卖履，垂死不忘。所以，古代告诫成年人“弃尔幼志”。欲为君子，莫如弃幼志为最要。而天下能弃幼志以从远大之观者，鲜也。或说孟子“大人者不失其赤子之心”之语与此“弃幼志”相异，何解？孟子所谓“赤子之心”，知敬知爱之心，然必曰“苟不充之，不足以保妻子”。不失者其体也，充者其用也。学以聚之，问以辩之，宽以居之，仁以行之，知天命而必畏，知大人、圣人之言必畏，唯弃幼志以从大观也。四海之大，千载之遥，天道运于上，圣人建其极，倘若不务仰观，且否之笑之，君父可以不恤，偷盗可以不耻，小人无忌惮之道充塞于天下，君子岂能不吝？可畏之至也！

----

<span id = "jump小人无咎"></span>
## [六二，闺观，利女贞。](#jump)

### 象曰：“闺观女贞”，亦可丑也。
六二居中而当位，亦可谓之贞，而为主于内卦，知有大观在上，且信且疑，而从门内窃视之 ，弗敢决于应，女子之贞而已，其所利者正是因此。
大观在上，不能相近以挽欲消之阳，而中立于群阴之间，以祈免咎，弗能为有无，是以可丑。

----

<span id = "jump小人无咎"></span>
## [六三，观我生进退。](#jump)

### 象曰：“观我生进退”，未失道也。
此爻辞吉凶未审，而要占者自审。六三柔而于阴为体，退而就阴，时然也；进而近五近阳，志然也。退不失时，进而遂志，二者皆无过错，道在观我所行而不在物。自修其身，内省不疚。道不失，则进退皆可。

----

<span id = "jump小人无咎"></span>
## [六四，观国之光，利用宾于王。](#jump)

### 象曰：“观国之光”，尚宾也。
六三修身以待时，六四则可决于上进。近阳之光，阳所求也。“国之光”，国君之盛德光辉，需贤人传承，民感而化。“用宾于王”，古时乡大夫进仕于天子，宾于饮射以兴之。四近五而弥近，故利在受宾兴之礼以进。


“尚”，谓道所贵也。君子学修，虽耕钓而有天下之志，然必上宾于廷，乃见宗庙之美、百官之富，以先王经世之大法，广其见闻之不逮，故虽衰世之朝廷，犹贤于平世之草野，非闺观者所能测也。

----

<span id = "jump小人无咎"></span>
## [九五，观我生，君子无咎。](#jump)

### 象曰：“观我生”，观民也。
言行皆身所生起之事，故曰“生”。自四以下，皆奖阴以观阳，而责其不逮，因阴盛，阳且往，故必正名定分，以扶阳而尊之。至于九五，当群阴方兴追迫之际，故不可恃位之尊而谓人之必观我。能为人观者，必先自观，语默动静，有一不合于君子之道，则时去势孤位不保。不可徒咎在下者之侵凌，而咎实在己。故当此位者，必“观我生”，其实为君子，而后方可无咎。以其刚健中正之道未亡。


“我生”，毕其一生所有事之辞。“观民”，言为大观以示民。欲为大观于上，令瞻仰者无不奉为仪则师范，岂一言一行之足称其望哉！内省而不愧于屋漏，外察而不衍于度数，无所不致其反观，以远咎过，然后愚贱之志欲纷纭竞起思乘隙而摘之者，无所施其窥伺，则可危可亡，而小人终莫之敢侮。君子之为观于民，自观之尽也。

----

<span id = "jump小人无咎"></span>
## [上九，观其生，君子无咎。](#jump)

### 象曰：观其生，志未平也。
“其”，在外之辞，谓物情向背之几。上九无九五之位，而阳将往，欲不失其大观也，尤难。内度之己，抑必外度之物，此所谓发于尔而见于远，墙内开花墙外香，无不中于物理，可以招携怀远，而允为君子，然后无咎。


无位而将往，物且轻之，而志不能平。然不可挟不平之志，必尽道以求物理之安。














