---
layout: post
title: 了凡四训
date: 2018-08-28
categories: blog
tags: [玄门]
description: 文章金句。
---


# 心无挂碍
#### 「情」本多变 ； 恒者唯「心」 ;「多情」本「无情」； 活死人
#### 「大忌」偏听偏信，立心不稳 
#### <font color="#FF0000">「客」从主便</font> 我何等何能，走进你的生活
#### 「是非善恶，皆无定夺」有了是非善恶，便应了红尘，落了苦海，入了轮回

[木兰花·拟古决绝词柬友](https://so.gushiwen.org/shiwenv_85e93138ed65.aspx)<br>
人生若只如初见，何事秋风悲画扇。<br>
等闲变却故人心，却道故人心易变。<br>
骊山语罢清宵半，泪雨霖铃终不怨。<br>
何如薄幸锦衣郎，比翼连枝当日愿。


[了凡四训](http://www.liaofansixun.com/liaofan/2.html)<br>


### 第一篇：立命之学

云谷问曰：「凡人所以不得作圣者，只为妄念相缠耳。汝坐三日，不见起一妄念，何也？」<br>
余曰：「吾为孔先生算定，荣辱生死，皆有定数，即要妄想，亦无可妄想。」<br>
云谷笑曰：「我待汝是豪杰，原来只是凡夫。」<br>
问其故？<br>
曰：「人未能无心，终为阴阳所缚，安得无数？但惟凡人有数；极善之人，数固拘他不定；极恶之人，数亦拘他不定。<font color="#FF0000"><b>汝二十年来，被他算定，不曾转动一毫，岂非是凡夫？</b></font>」<br>


世间享千金之产者，定是千金人物；享百金之产者，定是百金人物；应饿死者，定是饿死人物；天不过因材而笃，几曾加纤毫意思。


即如生子，有百世之德者，定有百世子孙保之；有十世之德者，定有十世子孙保之；有三世二世之德者，定有三世二世子孙保之；其斩焉无后者，德至薄也。


汝今既知非。将向来不发科第，及不生子之相，尽情改刷；务要积德，务要包荒，务要和爱，务要惜精神。<font color="#FF0000"><b>从前种种，譬如昨日死；从后种种，譬如今日生；此义理再生之身。</b></font>


夫血肉之身，尚然有数；义理之身，岂不能格天。太甲曰：『天作孽，犹可违；自作孽，不可活。』诗云：『永言配命，自求多福。』孔先生算汝不登科第，不生子者，此天作之孽，犹可得而违；汝今扩充德性，力行善事，多积阴德，此自己所作之福也，安得而不受享乎？


即命当荣显，常作落寞想；即时当顺利，常作拂逆想；即眼前足食，常作贫窭想；即人相爱敬，常作恐惧想；即家世望重，常作卑下想；即学问颇优，常作浅陋想。


远思扬祖宗之德，近思盖父母之愆；上思报国之恩，下思造家之福；外思济人之急，内思闲己之邪。


<font color="#FF0000"><b>务要日日知非、日日改过；一日不知非，即一日安于自是； 一日无过可改，即一日无步可进；天下聪明俊秀不少，所以德不加修，业不加广者，只为因循二字，耽阁一生。</b></font>


----

### 第二篇：改过之法
### 耻 畏 勇
### 在己
大都吉凶之兆，<font color="#FF0000"><b>萌乎心而动乎四体，</b></font>其过于厚者常获福，过于薄者常近祸，俗眼多翳，谓有未定而不可测者。至诚合天，福之将至，观其善而必先知之矣。祸之将至，观其不善而必先知之矣。今欲获福而远祸，未论行善，先须改过。


但改过者，第一，<font color="#FF0000"><b>要发耻心</b></font>。思古之圣贤，与我同为丈夫，彼何以百世可师？我何以一身瓦裂？耽染尘情，<font color="#FF0000"><b>私行不义</b></font>，谓人不知，傲然无愧，将日沦于禽兽而不自知矣；世之可羞可耻者，莫大乎此。孟子曰：**耻之于人大矣。以其得之则圣贤，失之则禽兽耳**。此改过之要机也。


第二，<font color="#FF0000"><b>要发畏心</b></font>。天地在上，鬼神难欺，吾<font color="#FF0000"><b>虽过在隐微，而天地鬼神，实鉴临之</b></font>，重则降之百殃，轻则损其现福，吾何可以不惧？不惟此也。闲居之地，指视昭然；吾虽掩之甚密，文之甚巧，而肺肝早露，终难自欺；被人觑破，不值一文矣，乌得不懔懔？不惟是也。一息尚存，弥天之恶，犹可悔改；古人有一生作恶，临死悔悟，发一善念，遂得善终者。谓一念猛厉，足以涤百年之恶也。譬如千年幽谷，一灯才照，则千年之暗俱除；<font color="#FF0000"><b>故过不论久近，惟以改为贵</b></font>。但尘世无常，肉身易殒，一息不属，欲改无由矣。明则千百年担负恶名，虽孝子慈孙，不能洗涤；幽则千百劫沉沦狱报，虽圣贤佛菩萨，不能援引。乌得不畏？


第三，<font color="#FF0000"><b>须发勇心</b></font>。人不改过，多是因循退缩；吾须奋然振作，不用迟疑，不烦等待。小者如芒刺在肉，速与抉剔；大者如毒蛇啮指，速与斩除，无丝毫凝滞，此风雷之所以为益也。

**善改过者，未禁其事，先明其理；此理既明，过将自止。**过有千端，惟心所造；吾心不动，过安从生？学者于好色，好名，好货，好怒，种种诸过，不必逐类寻求；但当一心为善，正念现前，邪念自然污染不上。如太阳当空，魍魉潜消，此精一之真传也。<font color="#FF0000"><b>过由心造，亦由心改</b></font>，如斩毒树，直断其根，奚必枝枝而伐，叶叶而摘哉？


- 大抵最上治心，当下清净；
- 才动即觉，觉之即无；
- 苟未能然，须明理以遣之；
- 又未能然，须随事以禁之；<br>
以上事而兼行下功，未为失策。执下而昧上，则拙矣。

----

### 第三篇：积善之方
### 在人
善有真假；端曲；阴阳；是非；偏正；半满；大小；难易；皆当深辨。<font color="#FF0000"><b>为善而不穷理，则自谓行持，岂知造孽，枉费苦心</b></font>，无益也。


「何谓真假」:（在公不在私）<br>
有益于人，是善；有益于己，是恶。<br>
有益于人，则殴人，詈人皆善也；有益于己，则敬人，礼人皆恶也。<br>
是故人之行善，利人者公，公则为真；利己者私，私则为假。<br>
又根心者真，袭迹者假；<br>
又无为而为者真，有为而为者假；皆当自考。


「何谓端曲」:（在己不在人）<br>
凡欲积善，决不可徇耳目，惟从心源隐微处，默默洗涤，<br>
纯是济世之心，则为端；苟有一毫媚世之心，即为曲；<br>
纯是爱人之心，则为端；有一毫愤世之心，即为曲；<br>
纯是敬人之心，则为端；有一毫玩世之心，即为曲；皆当细辨。


「何谓阴阳」:（在隐不在显）<br>
凡为善而人知之，则为阳善；为善而人不知，则为阴德。阴德，天报之；阳善，享世名。名，亦福也。名者，造物所忌；世之享盛名而实不副者，多有奇祸；人之无过咎而横被恶名者，子孙往往骤发，阴阳之际微矣哉。


「何谓是非」:（在久远不在现下）<br>
乃知人之为善，不论现行而论流弊；不论一时而论久远；不论一身而论天下。现行虽善，其流足以害人；则似善而实非也；现行虽不善，而其流足以济人，则非善而实是也。


「何谓偏正」:（在心更在行）<br>
故善者为正，恶者为偏，人皆知之；其以善心行恶事者，**正中偏**也；以恶心而行善事者，**偏中正**也；不可不知也。


「何谓半满」:（在勤不在怠）<br>
勤而积之，则满；懈而不积，则不满。此一说也。


「何谓大小」:（在国不在己）<br>
故志在天下国家，则善虽少而大；苟在一身，虽多亦小。


「何谓难易」:（在难不在易）<br>
先儒谓克己须从难克处克将去。夫子论为仁，亦曰先难。凡有财有势者，其立德皆易，易而不为，是为自暴。贫贱作福皆难，难而能为，斯可贵耳。

----

随缘济众，其类至繁，约言其纲，大约有十：· <br>
第一，与人为善；<br>
第二，爱敬存心；<br>
第三，成人之美；<br>
第四，劝人为善；<br>
第五，救人危急；<br>
第六，兴建大利；<br>
第七，舍财作福；<br>
第八，护持正法；<br>
第九，敬重尊长；<br>
第十，爱惜物命。


「何谓与人为善」:<br>
吾辈处末世，勿以己之长而盖人；勿以己之善而形人；勿以己之多能而困人。 <font color="#FF0000"><b>收敛才智，若无若虚；见人过失，且涵容而掩覆之。</b></font>一则令其可改，一则令其有所顾忌而不敢纵，见人有微长可取，小善可录，翻然舍己而从之；且为艳称而广述之。凡日用间，发一言，行一事，<font color="#FF0000"><b>全不为自己起念，全是为物立则</b></font>；此大人天下为公之度也。


「何谓爱敬存心」:<br>
君子与小人，就形迹观，常易相混，惟一点存心处，则善恶悬绝，判然如黑白之相反。盖人有亲疏贵贱，有智愚贤不肖；<font color="#FF0000"><b>万品不齐，皆吾同胞，皆吾一体，孰非当敬爱者</b></font>？（尽皆天地子民）


「何谓成人之美」:<br>
玉之在石，抵掷则瓦砾，追琢则圭璋；故凡见人行一善事，或其人志可取而资可进，皆须诱掖而成就之。或为之奖借，或为之维持；或为白其诬而分其谤；<font color="#FF0000"><b>务使成立而后已</b></font>。


「何谓劝人为善」:<br>
生为人类，孰无良心？世路役役，最易没溺。凡与人相处，当方便提撕，<font color="#FF0000"><b>开其迷惑</b></font>。譬犹长夜大梦，而令之一觉；譬犹久陷烦恼，而拔之清凉，为惠最溥。韩愈云：「一时劝人以口，百世劝人以书。」较之与人为善，虽有形迹，然对证发药，时有奇效，不可废也；失言失人，当反吾智。


「何谓救人危急」:<br>
患难颠沛，人所时有。偶一遇之，当如痌癏之在身，速为解救。或以一言伸其屈抑；或以多方济其颠连。崔子曰：「惠不在大，赴人之急可也。」盖仁人之言哉。


「何谓兴建大利」:<br>
小而一乡之内，大而一邑之中，凡有利益，最宜兴建；或开渠导水，或筑堤防患；或修桥梁，以便行旅；或施茶饭，以济饥渴；随缘劝导，协力兴修，<font color="#FF0000"><b>勿避嫌疑，勿辞劳怨</b></font>。


「何谓舍财作福」:<br>
释门万行，以布施为先。<font color="#FF0000"><b>所谓布施者，只是舍之一字耳</b></font>。达者内舍六根，外舍六尘，一切所有，无不舍者。苟非能然，先从财上布施。世人以衣食为命，故财为最重。吾从而舍之，内以破吾之悭，外以济人之急；始而勉强，终则泰然，最可以荡涤私情，祛除执吝。


「何谓护持正法」:<br>
法者，万世生灵之眼目也。不有正法，何以参赞天地？何以裁成万物？何以脱尘离缚？何以经世出世？故凡见圣贤庙貌，经书典籍，皆当敬重而修饬之。至于<font color="#FF0000"><b>举扬正法</b></font>，上报佛恩，尤当勉励。


「何谓敬重尊长」:<br>
家之父兄，国之君长，与凡年高，德高，位高，识高者，皆当加意奉事。在家而奉侍父母，使深爱婉容，柔声下气，<font color="#FF0000"><b>习以成性，便是和气格天之本</b></font>。出而事君，行一事，毋谓君不知而自恣也。刑一人，毋谓君不知而作威也。事君如天，古人/格论，此等处最关阴德。试看忠孝之家，子孙未有不绵远而昌盛者，切须慎之。


「何谓爱惜物命」:<br>
凡人之所以为人者，惟此<font color="#FF0000"><b>恻隐之心</b></font>而已；求仁者求此，积德者积此。周礼，「孟春之月，牺牲毋用牝。」孟子谓君子远庖厨，所以全吾恻隐之心也。故前辈有四不食之戒，谓闻杀不食，见杀不食，自养者不食，专为我杀者不食。学者未能断肉，且当从此戒之。

----

### 第四篇：谦德之效  
#### 不狭其量，不拒其福
#### 其志长远，其修也固
造命者天，立命者我；力行善事，广积阴德，何福不可求哉？<font color="#FF0000"><b>善事阴功，皆由心造，常存此心，功德无量</b></font>，且如谦虚一节，并不费钱，你如何不自反而骂试官乎？


举头三尺，决有神明；趋吉避凶，断然由我。须使我存心制行，毫不得罪于天地鬼神，而虚心屈己，使天地鬼神，时时怜我，方有受福之基。彼气盈者，必非远器，纵发亦无受用。<font color="#FF0000"><b>稍有识见之士，必不忍自狭其量，而自拒其福也</b></font>，况谦则**受教有地，而取善无穷**，尤修业者所必不可少者也。


古语云：「有志于功名者，必得功名；有志于富贵者，必得富贵。」<font color="#FF0000"><b>人之有志，如树之有根</b></font>，立定此志，须念念谦虚，尘尘方便，自然感动天地，而造福由我。今之求登科第者，初未尝有真志，不过一时意兴耳；兴到则求，兴阑则止。
