---
layout: post
title: 周易 王夫之 山雷颐
date: 2018-02-05
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">山雷颐</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [颐。贞吉。观颐，自求口实。](#jump颐)
- [彖曰:“颐贞吉”，养正则吉也。](#jump颐贞吉)
- [象曰:山下有雷，颐。君子以镇言语，节饮食。](#jump山下有雷)
  - [27.1 初九，舍尔灵龟，观我朵颐，凶。](#jump舍尔灵龟)
  - [27.2 六二，颠颐，拂经，于邱颐，征凶。](#jump颠颐，拂经)
  - [27.3 六三，拂颐贞凶，十年勿用，无攸利。](#jump拂颐贞凶)
  - [27.4 六四，颠颐，吉。虎视耽耽，其欲逐逐，无咎。](#jump颠颐)
  - [27.5 六五，拂经，居贞吉，不可涉大川。](#jump居贞吉)
  - [27.6 上九，由颐，厉吉，利涉大川。](#jump由颐)
  
  ![](http://www.guoyi360.com/uploads/allimg/130727/1-130HH10252518.jpg)

<span id = "jump颐"></span>
## [颐。贞吉。观颐，自求口实。](#jump)
颐之为卦，以卦画之象而立名。上下二阳，上颚下颔之象也。四阴居中，齿象也。颐之为体，下颔动以啮，上眼止而断之。震动于下，艮止于上，亦领象也。颐所以食，而生人之养 赖此为用，故为养也。<font color="#FF0000"><b>“贞吉”，正乃吉也。</b></font>天生百物五味以养人，非有不正者也。人之有唇舌齿颊以受养，亦岂有不正者哉?滋其生，充其体，善其气，凝其性，皆养之功也。**颐卦之象，中虚而未有物，静以待养**，初无纵欲败度之失。因乎其所必养，亦何患乎无饮食之正?而小体为大体之所丽，养小体者忘其大体，养大体者初不废小体，颐之贞何弗吉也?


乃以其虚以待养，在可贞可淫之间，故戒之曰:<font color="#FF0000"><b>所谓贞者，存乎观与求而已。<br></b></font>**观所可养而养之 以养人，于可求而求之 为口实 以自养**，则贞也，贞斯吉也。<br>
非是弗贞，而何易言吉也?

----

<span id = "jump颐贞吉"></span>
## [彖曰:“颐贞吉”，养正则吉也。](#jump)
养其所当养 则正，正则遍给天下之欲 而非滥，以天下养一人 而非泰，咸受其福矣。

### “观颐”，观其所养也。
君子以养人 为道者也，然岂以 徇人之欲哉!<br>
既不吝于养人，而养君子，养小人，养老，养幼，<br>
人有等，物有宜，人子不以非所得 奉之亲，人臣不以非所得 奉之君，<br>
鼎肉不以 劳贤者之拜，秉粟不以 为继富之施，<br>
远宴乐之损友，惩淫酗之恶俗，食<font color="#FF0000"><b>以时</b></font>，用<font color="#FF0000"><b>以礼</b></font>，审察观度，而正不正见矣。


[礼:诚而后礼]

### “自求口实”，观其自养也。
君子谋道不谋食，非求口实者。然养资于天下之物，岂有不求而自至者哉!**求之有道，则谋食即谋道矣。**<br>
自其小者而言之，如《乡党》、《内则》所记烹割调和之皆有则，不以取一时之便而 伤生，即不使不醇不适之物 暴其气，而使沈溺粗悍以 乱其性，则**虽小而实大**。


自其大者而言之，九州之贡，可供玉食，而箪食豆羹，乞人不屑。故伯夷叔齐饿于首阳，而孔子疏食饮水，乐在其中。禹疏仪狄而为百世师，桓公亲易牙而国内乱。
**所系者大，而必慎之于微。**<br>
审察观度，贞不贞、吉不吉，于斯辨矣。

### 天地养万物，圣人养贤以及万民。颐之时大矣哉!
此又推明颐之为道，本无不正，善观之 则时义甚大，<br>
不必如异端之教，日中一食，矫廉之操，死于嗟来，而后为贞。<br>
但使<font color="#FF0000"><b>精于其 义，合于其 时</b></font>，则与天地养物之理通**，而圣人之尊贤、子百姓，亦不能舍此以求治也。

----

<span id = "jump山下有雷"></span>
## [象曰:山下有雷，颐。君子以镇言语，节饮食。](#jump)
山下之雷，山上闻之，其声不震。<br>
古云:衡岳峰顶闻下雷声如婴儿。愚尝验之，隆隆隐隐，方动即止，信然。<br>
饮食言语皆由于口，言欲出而慎之，食欲入而节之，不宣志而导欲，当使如山下之雷，不迫 不滥，枢机谨 而心存，嗜欲制 而理得，皆所以养德也。

----

<span id = "jump舍尔灵龟"></span>
## [初九，舍尔灵龟，观我朵颐，凶。](#jump)
以全卦立言，谓初为“尔”，<br>
“我”谓二上四阴也。<br>
“灵龟”，所从问得失者。**初九，动之主，得失之几在焉。**本灵龟也，乃躁动而望四阴以垂颐，不自观而侈于物，宜其凶也。

### 象曰:“观我朵颐”，亦不足贵也。
观食垂颐，贱甚矣，而云“亦不足贵”者，《易》不为贱丈夫谋。<br>
若稽、阮之流，以沈醉相尚，自谓为贵，而岂知其事止饮食，亦不足贵哉!王融云:“为尔寂寂，令邓禹笑人”，则尤“朵颐”之凶也。

----

<span id = "jump颠颐，拂经"></span>
## [六二，颠颐，拂经，于邱颐，征凶。](#jump)
阳求，阴与。凡物之养人者，皆地产也; 故初为自求养，二以上四阴为养人。<br>
“颠”，逆也。野人养君子，下养上，顺也; 自上养下，逆也。<br>
“拂”，违也。<br>
“经”，上下相应之常理。<br>
“邱”，高也，谓五也。二与五为正应，义当上养，即使下养小人，亦必承君命以行而不敢专; 今见初之贪求，就近与之相感，拂君臣令共之大义，不奉命而**市私恩**，行必凶矣。陈氏厚施于民以夺齐，其免于凶，幸也。汲黯矫诏发粟，史氏侈为美谈，揆之孟子搏虎之喻，则固人臣之所不得为，亦凶道也。

### 象曰:六二征凶，行失类也。
掠美市恩，上且为君所恶，下且为同事所侧目矣。

----

<span id = "jump拂颐贞凶"></span>
## [六三，拂颐贞凶，十年勿用，无攸利。](#jump)
“拂颐”，拂人待养之情而不养也。<br>
六三与震为体，初之所望养者也，乃位刚志进，而与上九之尊严静止者相应，拂初而不与之颐。<br>
**当多欲之世而吝于与，虽异于二之市恩徇物，为得其“贞” 亦“凶”道也。**<br>
小人之欲不可徇，亦不可拂，上既刚正不受其养，又拂小人之情欲，绝物以居，无用于世，故“无攸利”。<br>
不能利物，不合义矣。

<p>
  </p>
  
《易》屡言<font color="#FF0000"><b>“十年”，要皆终竟之辞。<br></b></font>仅言“十年”者，《春秋传》谓蓍短龟长，以此。<br>
圣人不终绝人，而天道十年一变，得失吉凶，通其变而使民不倦。<br>
笙不占十年以后，其意深矣。<br>
蓍之短，愈于龟之长也。

### 象曰:“十年勿用”，道大悖也。
颐以养人为道，拂而不养，悖于“观颐”之道。

----

<span id = "jump颠颐"></span>
## [六四，颠颐，吉。虎视耽耽，其欲逐逐，无咎。](#jump)
六四正应乎初而施之养，以上养下，亦“颠颐”也。当位而养其所应养，故吉。<br>
“虎视”谓初九。“眈眈”，垂耳貌。虎怒噬则耳竖，眈眈，顺而有求也。初九刚躁，本虎也，以有“逐逐”之欲，媚养己者。<br>
四以养抚之，疑于徇小人之欲，然居其位而 **以君子畜小人之道 使之驯服，则固无咎**。

### 象曰:期颐之吉，上施光也。
上谓四居上而临初也。<br>
光者，君子有养民之道，非以徇小人，其志光明。

----

<span id = "jump居贞吉"></span>
## [六五，拂经，居贞吉，不可涉大川。](#jump)
六五不与二应，拂上养下之常经，而比于上九，以成止体，以之处常 得正而吉。<br>
然不厌小人之欲，则缓急无与效力，以之涉险，危矣哉!武王伐殷，散拒桥之粟;汉高推食解衣，而韩信效死。饮食之于人，大矣。<br>
**勿以己之居贞而强人同己，君子达人情，而天下无险阻矣**。

### 象曰:居贞之吉，顺以从上也。
能顺乎上，则可以安其居矣。

----

<span id = "jump由颐"></span>
## [上九，由颐，厉吉，利涉大川。](#jump)
人知下颐之动，以啮物而效养，不知非上颐之止，则动者无所施。故颐之为功，必由乎上。<br>
上九以刚居高，为艮止之主，静正无欲，止动于发。其以自养者正，则德威立而人不敢妄干之。<br>
所施养于人者罔非其正，吉道也。以之涉险，正己无私，不贪利而妄动，则无不利。<br>
涉险者虽务得小人之情，而必 端严 以自处，诸葛孔明所谓“宁静可以致远”也。

### 象曰:“由颐厉吉”，大有庆也。
不期人之顺己而人自服。


