---
layout: post
title: 周易 王夫之 地雷复
date: 2018-02-05
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">地雷复</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [复。亨，出入无疾，朋来无咎。反复其道，七日来复，利有攸往。](#jump出入无疾)
- [彖曰:剥，剥也。柔变刚也。](#jump柔变刚也)
- [象曰:山附于地，剥。上以厚下安宅。](#jump山附于地)
  - [24.1 初六，剥床以足，蔑贞凶。](#jump剥床以足)
  - [24.2 六二，剥床以辨，蔑贞凶。](#jump剥床以辨)
  - [24.3 六三，剥之无咎。](#jump剥之无咎)
  - [24.4 六四，剥床以肤，凶。](#jump剥床以肤)
  - [24.5 六五，贯鱼，以宫人宠，无不利。](#jump贯鱼)
  - [24.6 上九，硕果不食，君子得盥，小人剥庐。](#jump硕果不食)
  
  ![](http://www.guoyi360.com/uploads/allimg/130526/1-130526203Z2551.jpg)

<span id = "jump出入无疾"></span>
## [复。亨，出 入无疾，朋来无咎。反复其道，七日来复，利有攸往。](#jump)
#### 还归其故日“复”。
一阳初生于积阴之下，而谓之复者，<font color="#FF0000"><b>阴阳之撰各六，其位亦十有二，半隐半见，见者为明，而非忽有，隐者为幽，而非忽无</b></font>，天道人事，无不皆然，体之充实，所谓诚也。十二位之阴阳，隐见各半，其发用者，皆其见而明者也。时所偶值、情所偶动，事所偶起，天运之循环，事物之往来，人心之应感，当其际而发见。<font color="#FF0000"><b>故圣人设筮以 察其事 会情理 之相赴，而用 其固有之<i>理</i>，行 其固然之素位，所谓几也。几者，<i>诚</i>之几也，非无其诚而可有其向也。</b></font>是则爻见于位者，皆反其故居，而非无端之忽至矣。


然姤一阴下见，不可谓之复者，<font color="#FF0000"><b>阳位乎明，阴位乎幽，阳以发，阴以居</b></font>，道之大经也，则六位本皆阳位，阴有时践其位，而 固 非其位，故 阳日复，而 阴不可日复。且初、三、五，本阳位也，积阴犹盛，而阳起于初，得其所居，亦有复之义焉。


- 阳一出而归其故居，则不可复御，阴得主而乐受其化，故“亨”。
- 自幽而出见日“出”;
- 入乎积阴之下，而上与阴相感日“入”。
- “疾”，患也。一阳初发，为**天心始见之几**，致一无杂，出无疾也;
- 一阳以感群阴，**阴虽暗昧，而必资阳以成化**，情所必顺，入无疾也。
- “朋”谓五阴相连而为党也。“来”，下相接也。阴犹极盛，疑有咎焉，而阳震起于下，以受阴而人与为主，则朋阴之来，非以相难，而以相就，固无咎也。


以人事言之:在事功，则王者不易民而治，而圣作于创业之始，多士多方，虽繁有其徒，皆抚之 以消其 疑贰; 在学术，则君子不绝欲以处，而仁发于隐微之动，声色臭味，虽交与为感，皆应之 以得其所安， 不患朋之来，而 特 在初几之贞一尔。


“反复其道”者，言有反 有复者 其道也。诚之所固有、几之所必动也。<br>
七者，少阳之数。数极于六，不可复灭，必上生至于七，而阳复萌也。天道之固然，即人事之大顺。<br>
由此以往，愈引愈出，而阳益生，皆一阳震起之功也。率此而推行之，世无不可治，而人无不可为尧舜也。

----

<span id = "jump复亨"></span>
## [彖曰:复亨，刚反。](#jump)
复之亨，以刚之**反于位**也。

### 动而以顺行，是以“出入无疾，朋来无咎”。
以动而行乎顺之中，则于己 无患 其 孤，而物虽赜不足以相碍。**故特患其不动耳，无忧物之不顺也**。

### “反复其道，七日来复”，天行也。
天之运行恒半隐半见。日过一度，周而复出于地，于此可想阴阳具足，屈伸于幽明，而非有无也。“七日”者，数极则反之大概;旧说谓自姤至复，于《易》卦、天数俱不合，今不从之。

### “利有攸往”，刚长也。
**不动则渐向于消，动则必长**。往而进焉，继起之善，相因必至，故虽一阳乍生，而可谓之长。

### 复其见天地之心乎!

#### 此推全体大用而言之，则作圣合天之功，于复而可见也。
人之所以生者，非天地之心乎?<br>
见之而后可以知生；知生而后可以体天地之德；体德而后可以达化。<br>
知生者，知性者也。知性而后可以善用吾情；知用吾情，而后可以动 物。<br>
**故圣功虽谨于下学，而必以“见天地之心”为入德之门**。<br>
天地之心不易见，于吾心之复几见之尔。<br>
天地无心而成化，而资始 资生 于形气方营之际，若有所必然而不容已者，拟之于人，则心也。


乃异端执天地之体以为心，见其窅然而空、块然而静，谓之自然，谓之虚静，谓之常寂光，谓之大圆镜，则是执一嗒然交丧、顽而不灵之体以为天地之心，而欲效法之。夫天清地宁，恒静处其域而不动，人所目视耳听而谓其固然者也。若其忽然而感，忽然而合，神非形而使有形，形非神而使有神，其灵警应机，鼓之荡之于无声无臭之中，人不得而见也。乃因其耳目之官有所窘塞，遂不信其妙用之所自生，异端之愚，莫甚于此。而又从为之说日:此妄也，不动者其真也。则以惑世诬民，而为天地之所弃，久矣。


<font color="#FF0000"><b>故所贵于静者，以 动之已 亟，则流于偏 而 忘其全，故不如 息动 而 使不流，而动岂可 终息者 哉!</b></font>
使终息之，而槁木死灰之下，心已丧尽。心丧而形存，庄周所谓“虽谓之不死也奚益”，而不知自陷其中也。
程子日:“先儒皆以静为见天地之心，不知动之端乃天地之心。”非知道孰能识之!卓哉其言之乎!


自人而言之，耳目口体与声色臭味，皆立于天地之间，物自为物，己自为己，各静止其域而不相摄，乃至君臣、父子、兄弟、夫妇，**各自为体而无能相动，则死是已**。其未死而或**流于利欲者，非心也**。<br>
耳目口体之微明浮动于外，习见习闻，相引以如驰，而反诸其退藏之地，则固顽静而不兴者也。


阳之动也，一念之几微发于俄顷，于人 情物 理之沓至，而知物之与我相贯通者不容不辨其理，耳目口体之应乎心者不容于掩抑，所谓恻隐之心是已。<br>
恻者，旁发于物 感相 蒙 之下;<br>
隐者，微动 而不可以 名言 举似，如痛痒之自知，人莫能喻也。<br>
此几之动，利害不能摇，好恶不能违，生死不能乱，为体微而为用至大;扩而充之，则忠孝友恭、礼乐刑政，皆利于攸往而莫之能御。<br>
则夫天地之所以行四时、生百物，亘古今而不息者，皆此动之一几，相续不舍，而非窅然而清，块然而宁之为天地也，审矣。


邵子之诗日:“气一阳初起处，万物未生时”，其言逆矣。万物未生处，<font color="#FF0000"><b>一阳初动时，乃天地之心也。</b></font>然非特此也。万物已生，<font color="#FF0000"><b>而一阳之初起，犹相继而微动也。</b></font>又日:“玄酒味方淡”，是得半之说也。淡可以生五味，非舍五味而求其淡也。又日:“大音声正希”，则愈非矣。希声者，声之余也，是剥上之一阳也。金声而后玉振之，帝出乎震，声非希也，限于耳官之不闻而谓之希也。其曰“天心无转移”，则显与“反复其道”之旨相违矣。<br>
**天地之心，无一息而不动，无一息而非复，不怙其已然，不听其自然**。<br>
故其于人也为不忍之心，欲姑置之以自息于静，而不容已。而岂大死涅架、归根复命、无转无移之邪说所得与知哉!<font color="#FF0000"><b>是则耳目口体止其官，人伦 物理静处其所，而必以此心恻然徘然、欲罢不能之初几，为体天地之心而不昧。自其不流于物也，则可谓之静，而固非淡味希声以求避咎也。是心也，发于智之端，则为好学; 发于仁之端，则为力行; 发于勇之端，则为知耻; 其实 一 也。</b></font>阳，刚之初动者也; 晦之所以明，乱之所以治，人欲繁兴而天理流行乎中，皆此也。一念之动，以刚直扩充之，而与天地合其德矣，则“出入无疾，朋来无咎”，而攸往皆利。故日:作圣合天之功在下学，而必于此见之也。

----

<span id = "jump雷在地中"></span>
## [象曰:雷在地中，复。先王以至日闭关，商旅不行，后不省方。](#jump)
“至日”，冬至也。<br>
“后”谓诸侯。<br>
“省方”，行野而省民事也。<br>
雷在地中，动于内以自治，而未震乎物。<br>
民以治其家，君以治其朝，而无外事焉，所以反身自治而立本也。<br>
言“至日”者，自至日为始，尽乎一冬之辞。<br>
若云但此一日，则商旅暂留于逆旅，愈羁糜而不宁; 后之省方，岂旦出暮归而但此一日之不行乎?<br>
民则至日以后，寒极而息，以养老慈幼，而勤修家务;<br>
后则息民于野，而修明政事，俟始和而颁行之，皆动于地中之象也。


自京房卦气之说，以冬至一日当复之初爻，限十二卦为十二月之气，拘蔽天地之化于十二卦之中，既无以安措余卦，则又强以六日一卦文致之，说愈不通。使其果然，则冬至后之六日，何以为“迷复之凶”耶?又云:“七日来复，自姤数之”，则十二日而卦变尽，又自相悖戾矣。以冬至一日闭关为义，谓应时令，观值八月，阴气方盛，又何日独宜“省方”姤当夏至阴生，又何宜“施命”哉?天之有四时十二中气，自其化之一端;而八卦之重为六十四卦，又别为一道，相错而各成其理，并行而不相袭，自不相悖，造化之神所以有恒而不可测也。京房者何足以知此哉!其说行，而魏伯阳窃之以为养生之术，又下而流为炉火彼家之妖妄，故不可以不辨。

----

<span id = "jump不远复"></span>
## [初九，不远复，无祇悔，元吉。](#jump)
“不远”，速而近也。“祇”，语助词，言不至于悔也。初爻为筮之始画，一成象而阳即见，故日“不远”。推之于心德，一念初动，即此而察识扩充之，则条理皆自此而顺成，不至于过而有悔，此乾元刚健之初几，以具众理，应万事，而皆吉矣。

### 象曰:不远之复，以修身也。
“身”者，最其不远者也。乃动而出以应物，得失休咎，听之物而莫能自必，虽刻意求善，而悔亦多矣，何也?得物感而始生其心，后念之明，非本心之至善也。方一起念之初，毁誉吉凶，皆无所施其逆亿，而但觉身之不修，无以自安，则言无过言，行无过行，卓然有以自立矣。以诚之几，御 官骸 嗜欲而使之顺，则所谓“为仁由己”、“不下带而道存”也。

----

<span id = "jump休复"></span>
## [六二，休复，吉。](#jump)
人依树荫以息日“休”。六二柔而得中，下近于阳，乐依其复，所谓“友其士之仁者”，与吉人居，则吉矣。

### 象曰:休复之吉，以下仁也。
屈意而乐亲之日“下”。不远复以修身，仁人也。下与之依，故吉。凡阴居阳上，类以“乘刚”为咎，此独言下而非乘者，一阳下动，以资始之德震动群阴，非阴之敢乘，而五阴顺序以听其出人，无相杂以相亢，静以待动，其德不悖也。《易》之不可以典要求也，类然。

----

<span id = "jump频复"></span>
## [六三，频复，厉无咎。](#jump)
“频”与“濒”通，字从涉，从页，隶文省水尔，近而未即亲之辞。六三去初较远，不能如二之下仁，而与震为体，进而临乎外卦，其于复道不远矣。然心严厉自持，不与上六相应，而后“无咎”。以柔居刚，非一于柔者，故可有“厉”之象焉。

### 象曰:频复之厉，义无咎也。
义不得与阴相昵，而上应“迷复”也。

----

<span id = "jump中行独复"></span>
## [六四，中行独复。](#jump)
就五阴而言之，四为中矣。处上下四阴之中，四阴环拱，欲奉之为主，几于不能自拔。乃柔而得位，又为退爻，舍同类而下应乎初，乐听其复。不言吉者，卓然信道，非以谋利计功，不期乎吉者也。

### 象曰:“中行独复”，以从道也。
初之德仁，而又其正应，道所宜从也。

----

<span id = "jump敦复"></span>
## [六五，敦复，无悔。](#jump)
六五居尊位，疑可以与阳相亢，不听其复，乃为坤之主，厚重自持，‘则阳方长而己不拒，静以听动，无悔之道也。

## 象曰:“敦复无悔”，中以自考也。
“考”，省察也。位虽居中，而度德相时，自省其不足，而顺静以退听，熟审于贞邪以待治，何后悔之有!

----

<span id = "jump有灾眚"></span>
## [上六，迷复，·凶，有灾眚。用行师，终有大败，以其国君凶，至于十年不克征。](#jump)
四处群阴之中而退听，五履至尊之位而大顺，皆不禁阳之来复。上六远阳已甚，恃其荒远，欲为群阴之长，亢而不屈，不度德，不相时，迷而凶矣。初方奋起，震群阴而施化，朋来无咎，固无所猜疑于上六而惩创之。而上六既反天道，人不致讨，天且降以水旱之灾，薄蚀之眚，乃亢极而无自戢之情，怙其阴险，复行师以与初争胜败，师丧而命之不保，必矣。上六非天子之位，故称国君，诸侯之负固不服者也。“至于十年不克征”，谓初九荡平之难也。隗嚣死而陇右不下，陈友谅殪而武昌未平，其象也。以学者之治身心言之:仁之复也，物欲之感皆顺乎理，而余习存于几微，不易消除，非义精仁熟，仍留未去，故程子有“见猎心喜”之说。克之之难如此，特为初爻重戒之。

### 象曰:迷复之凶，反君道也。
非君道而欲为之君，群阴且不从，况阳之震起者乎！
