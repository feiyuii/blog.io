---
layout: post
title: 周易 王夫之 地火明夷
date: 2018-03-13
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">地火明夷</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [明夷。利艰贞。](#jump明夷)
- [彖曰:明入地中，明夷。内文明而外柔顺，以蒙大难，文王以之。](#jump明入地中)
- [象曰:明入地中，明夷。君子以莅众，用晦而明。](#jump象曰:明入地中，明夷)
  - [36.1 初九，明夷于飞，垂其翼。君子于行，三日不食，有攸往，主人有言。](#jump明夷于飞)
  - [36.2 六二，明夷，夷于左股。用拯马壮，吉。](#jump夷于左股)
  - [36.3 九三，明夷于南狩，得其大首，不可疾，贞。](#jump明夷于南狩)
  - [36.4 六四，入于左腹，获明夷之心，于出门庭。](#jump入于左腹)
  - [36.5 六五，其子之明夷，利贞。](#jump其子之明夷)
  - [36.6 上六，不明晦，初登于天，后入于地。](#jump不明晦)
  
  ![](http://www.guoyi360.com/uploads/allimg/130804/1-130P4122S5511.jpg)



<span id = "jump明夷"></span>
## [明夷。利艰贞。](#jump)
“夷”，伤也。
- **离为大明，岂有能伤之者哉?唯时处乎地下，为积阴幽暗之所掩，光辉不得及物，则其志伤矣**。
- 君子之所谓伤者，非伤其身之谓;
- 德不施于物，则**视 民之伤 如 己之伤**也。文王当封之时，盖如此。


“利艰贞”者，二以柔居中得位，而养其明，以上事暗主，所合之义，在艰难而不失其贞，盖文王之志也。<br>
文王于明夷而言“贞”，周公于明夷而言“拯”、言“狩”，各以其时，可以见《易》之为道，变动不居，然而文王之德至矣。

[利:宜； 艰:环境艰苦]

<span id = "jump明入地中"></span>
## [彖曰:明入地中，明夷。内文明而外柔顺，以蒙大难，文王以之。](#jump)
“明”谓日也。


非地之能加于日上，日未升而入于地中也。<br>
日固出于地以照天下，而时方在夜，则入地中，安以受其伤。<br>
**“内”,谓自修其德也。“外”，出而事上也。**<br>
或以为中藏**智**而外示柔，则王莽之奸，岂文王之德哉!<br>
明夷本以明而受伤，象大明为地所掩。而夫子即象以推德，则坤不为幽暗而为“柔顺”，若与卦义不相通。然两间之启闭有其象，则天下有其时，而君子即可体之以为德。<font color="#FF0000"><b><br>夷者，时之变也，而君子之常也。<br></b></font>故死生祸福皆天之道，即皆圣人之德，非穷神达化者，其孰能知之!

### “利艰贞”，晦其明也。内难而能正其志，箕子以之。](#jump)
“晦其明”，安于下而受晦也。
“内难”，居于晦而不得出，以受暗主之辱也。
“正其志”，不失其柔顺中正之德也。
夫子两取文王、箕子之德，以言能体明夷之道者，唯文王、箕子足以当之，与周公备言殷、周兴丧之事异，盖亦有“武未尽善”之意与?

<span id = "jump象曰:明入地中，明夷"></span>
## [象曰:明入地中，明夷。君子以莅众，用晦而明。](#jump)
有夜之晦以息，乃有旦之明以作。君子自昭之德，无物不彻，无时或息，而其“莅众”，则有所不察察于幽暧，而小人之情伪自无不昭彻于君子之心。“用晦”者，所以明也。<font color="#FF0000"><b><br>坤为众，盖统贵贱贤不肖之杂处<br></b></font>而言也。

<span id = "jump明夷于飞"></span>
## [初九，明夷于飞，垂其翼。君子于行，三日不食，有攸往，主人有言。](#jump)
周公于明夷之后，极其变而著之于爻，以为明之有晦，晦之复明，乃理数之自然，以见文王艰贞之德，必终之以变伐之事，而周之革商为顺天之举。爻动而变，变而情生事起。故《爻》与《彖》，或道同而事不嫌于异焉。初九，则太公之象也。二阳为明所丽，周公自当九三，太公当初九，以夹辅清明之运也。初去三阴也远，疏远在外，故宜避地远去。“飞”，去之速也。“垂其翼”，困穷之象。“君子于行”，言其怀君子之道，往之海滨也。“三日不食”，穷已至矣。“有攸往”，往而丽乎六二，以昭明德，归周之象也。“主人有言”者，殷之余民，固讥其异志，所勿恤也。阳刚之才，既可以大有为，而分位不亲，去暗即明，出困而兴，义士虽曰薄德，而志得道行矣。

### 象曰:“君子于行”，义不食也。
非其亲昵之臣，避无道而去，不食其禄，义也。夫子但释此为义者，盖亦不取其“攸往”而“有言”，唯伯夷能终其“于飞”之义耳。
  
<span id = "jump夷于左股"></span>
## [六二，明夷，夷于左股。用拯马壮，吉。](#jump)
此象文王之事也。伤于左股，不能大行也。言左股者，手足尚右，伤其左，尚未大伤，象？里之得释。马行地，坤象也。“马壮”，阴盛，象封恶盈也。“拯”马之“壮”，救殷民以冀全殷祀，所谓“虽则如毁，父母孔迩”也。终以受命于天而吉。

### 象曰:六二之吉，顺以则也。
柔则顺，中正则道明于天下而可为则。有其德，故能救民之伤而吉。

<span id = "jump明夷于南狩"></span>
## [九三，明夷于南狩，得其大首，不可疾，贞。](#jump)
此象周公相武王伐封之事。“南狩”以明治暗。“得其大首”，象诛封。“疾”，速也。“不可疾”者，养晦待时，必天命既固、人心既顺之后，则事虽非常而固正。九三与上六相应，以明之盛，进而克柔暗之将消，其时矣。言贞而不言吉，期于合道之正，非谋利计功也。

### 象曰:南狩之志，乃大得也。
“乃”云者，时至而功乃就也。

<span id = "jump入于左腹"></span>
## [六四，入于左腹，获明夷之心，于出门庭。](#jump)
此象商容、胶鬲之事。左腹者，心居左而主谋，预闻其慕周之谋也。“明夷之心”，乃殷民被伤而望周之心。“于出”犹言爱出;出门庭，输于周而劝其伐也。六四与坤为体，盖居于暗邪者;四为退爻，下就内卦之明，故有此象。不言吉利者，非人臣之常道，不轻奖其功。

### 象曰:“入于左腹”，获心意也。
苟暗极矣，则肘腋之臣，且窥短长以外交矣。可不惧哉!

<span id = "jump其子之明夷"></span>
## [六五，其子之明夷，利贞。](#jump)
上为暗主，而五近之，相比于同昏之廷，不显其明以自晦，故为箕子之象。然必如箕子之贞而后合于义。不然，则其去飞廉、恶来也无几矣。

### 象曰:其子之贞，明不可息也。
箕子以宗臣而抑，非如微子之处嫌疑;既无去国之道，欲继比干以死，而君侧无亲臣，故佯狂为奴，而晦已甚。然于艰难备极之日，彝伦攸叙之道未尝一日忘之，则迹自晦而道自明，是以利贞。然则箕子怀道以待武王之访乎?非也。箕子无待武王之心，而访不访，存乎人者不可期也。君子虽际大难，可辱可死，而学道自其本务，一日未死，则不可息于一日，为己非为人也。怀道以待访，则访不可必，而道息矣。志节之与学问，道合于一而事分为二遇。难而恣情旷废，无明道之心，志节虽立，独行之士耳，非君子之所谓贞也。

<span id = "jump不明晦"></span>
## [上六，不明晦，初登于天，后入于地。](#jump)
此则封之象也。“不明晦”者，君昏而天下皆为之暗也。“初登于天”，谓先王之克配上帝。“后入于地”，失则也。殷后王之丧师也。五，君位，而上为明夷之主者，天位
已去，寄居天位之上，将消亡之象。

### 象曰:“初登于天”，照四国也。“后入于地”，失则也。
“四国”，四方之国。“照”，明德被之也。昏暗丧亡，仅云“失则”者，道二，仁与不仁而已矣。失尧、舜之则，则为桀、纣也。《爻》词专象商、周兴丧之事，盖周公因文王艰贞之行而推言之，以见周之革商，乃阴阳理数之自然，而非武王之弋命，且以垂戒后世，为意深切。玩其辞以谨其动，而天命人事昭然矣。


《易》兴神物以前民用，而若此之类，专指兴亡得失之大故，若不切于民用者。以义类求之，则身之荣辱，家之成毁，初无异理，筮者皆可理推以利用。而先王卜筮之设，原以国有大事，乃决于神，君子以占世道之污隆，进退之大节，故一可以商、周兴亡为鉴。初非若《火珠林》之类，为市井屠贩之人谋锱铢之利、挟策干进之夫求诡遇之名也。


