---
layout: post
title: 周易 王夫之 火地晋
date: 2018-03-13
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">火地晋</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [晋:康侯用锡马番庶，昼日三接。](#jump晋)
- [彖曰:晋，进也。明出地上，顺而丽乎大明，柔进而上行，是以康侯用锡马蕃庶，昼日三接也。](#jump彖曰:晋)
- [象曰:明出地上，晋。君子以自昭明德。](#jump象曰:明)
  - [34.1 初六，晋如摧如，贞吉罔孚，裕无咎。](#jump晋如摧如)
  - [34.2 六二，晋如愁如，贞吉。受兹介福，于其王母。](#jump晋如愁如)
  - [34.3 六三，众允，悔亡。](#jump众允)
  - [34.4 九四，晋如鼫鼠,贞厉](#jump晋如鼫鼠)
  - [34.5 六五，悔亡，失得勿恤。往吉，无不利。](#jump失得勿恤)
  - [34.6 上九，晋其角，维用伐邑，厉吉无咎，贞吝。](#jump晋其角)
  
  ![](http://www.guoyi360.com/uploads/allimg/130804/1-130P4092555645.jpg)
 
 
<span id = "jump晋"></span>
## [晋:康侯用锡马番庶，昼日三接。](#jump)
“晋”，延而进之也。<br>
需与晋**同道而德异**。<br>
需三阳欲进，为阴所阂，而九五居尊以**待其来**，阴不能蔽之。<br>
晋三阴欲进，为阳所限，而六五居尊以**延之上**，阳不能止之。<br>
**刚之相需，以道相俟也。柔之相晋，以恩相接也**。


“康”，安抚之也。三阴分土而为主于下，有诸侯之象焉。六五柔以抚之，使安其位。其所“用锡”之者，马之“蕃庶”，马以行地而坤主利也。<br>
“昼日三接”者，既锡之，又屈体以下延之。“昼日”，离明之象。“三接”者，<font color="#FF0000"><b>天揖同姓，时揖异姓，土揖庶姓</b></font>，遍晋三阴也。


《易》之为教，扶阳抑阴，而于观、于晋、于鼎，无恶阴之辞，于晋尤若与之者，<br>
阴阳刚柔皆天地之大用，有时而柔道贵焉，则亦不废其用。<br>
然《象》辞类有四德，而观、晋无之，则阴之不足于德，亦可见矣。


不言吉者，王者之待诸侯，恩威并用而天下宁。<br>
有大明之君，有至顺之臣则可厚锡车马，隆礼延接以怀柔之。<br>
不然，则锡以富而尾大不掉，谦以接而且有 下堂见诸侯之渐，固不如屯与豫之“利建”也。

----

<span id = "jump彖曰:晋"></span>
## [彖曰:晋，进也。明出地上，顺而丽乎大明，柔进而上行，是以康侯用锡马蕃庶，昼日三接也。](#jump)
“明出地上”，天子临诸侯之象。
“顺而丽乎大明”，诸侯承事天子之象。
“柔进而上行”，阴离四而进乎五，为柔之主，以延三阴。《本义》谓自观变者亦通。

----

<span id = "jump象曰:明"></span>
## [象曰:明出地上，晋。君子以自昭明德。](#jump)
“明德”者，无私无欲，可大白于天下之德也。<font color="#FF0000"><b><br>日出地而物皆照，非欲人之见之，明盛则自不可掩耳。君子之明德，晓然使天下共喻而无所隐，取象于此。<br></b></font>“自明”对“莅众”而言。卦与明夷相综，自待重以周，待人轻以恕，明晦异用之道如此。

----

<span id = "jump晋如摧如"></span>
## [初六，晋如摧如，贞吉罔孚，裕无咎。](#jump)
初居下而不能即进，有“摧如”之象。然柔静以安下位，其进不迫，是以“贞吉”。<font color="#FF0000"><b><br>阴自应阴，阳自应阳，道同相信之谓孚。<br></b></font>初与四应，以柔遇刚，“罔乎”也。四罔与孚，将止其进，而初无急于求进之心，处之裕如，则虽见摧而无咎。

### 象曰:“晋如摧如”，独行正也。“裕无咎”，未受命也。
“独行”，幽独之行。见摧而不失其柔静之操，故“正”。
“未受命”者，进阴者五也。居尊制命，而应在

二，初未受其登进之命，故当隐居自适以待时，所谓“硕人之宽”也。

----

<span id = "jump晋如愁如"></span>
## [六二，晋如愁如，贞吉。受兹介福，于其王母。](#jump)
“愁”，固也。“介”，大也。“王母”谓六五。阴居尊位，乃母后之象。六二正应六五，坚固其柔顺之节以承上，故能受锡马三接之大福。

### 象曰:“受兹介福”，以中正也。
居中以守侯度，当位而得顺正。

----

<span id = "jump众允"></span>
## [六三，众允，悔亡。](#jump)
“众”谓初、二二阴。<br>
三当进丈，连类以进，众所信从，<br>
首受六五之延接，故虽以柔居刚，上碍于九四，而协心效顺，故“悔亡”。

### 象曰:众允之，志上行也。
众志皆欲进而受五之三接，故六三进而众从之。

----

<span id = "jump晋如鼫鼠"></span>
## [九四，晋如鼫鼠,贞厉。](#jump)
“鼫”与硕通，大鼠也。鼠之行，且前且却，所谓首鼠两端也。三阴志在上行，而晋之，四以阳处退位，横互其间，使三阴之行疑忌前却，不得速进，如鼫鼠然，虽以阳止阴，为得其贞，而亦危矣。

### 象曰:“鼫鼠贞厉”，位不当也。
居非其位，徒以增人之疑，故危。

----

<span id = "jump失得勿恤"></span>
## [六五，悔亡，失得勿恤。往吉，无不利。](#jump)
以阴居尊，一于柔以待下，宜有悔也。然丽于二阳之间，而以虚明照下，下皆顺之，率此以往，延三阴而进之，虽有九四之沮，使欲进者首鼠两端，其失其得为未可知，而一意怀柔，劳来不倦，则安其位而吉，宜于物而无不利矣。

### 象曰:“失得勿恤”，往有庆也。
怀柔得其道，物自顺之。

----

<span id = "jump晋其角"></span>
## [上九，晋其角，维用伐邑，厉吉无咎，贞吝。](#jump)
“角”者，在上而触物者也。“晋其角”，物方进而此为角，触而御之，不使其进之已过焉。晋以柔进柔，柔过则上下无章而失制。上九以刚居上、而柔之过，三阴方顺，无可用威唯取私邑之不率者伐之，以建威销萌。能如是，则吉而无咎。若守其柔道之常为正，则法令不行而吝矣。离以丽乎刚而得明，故可厉而吉，而上为柔交，又下奉六

### 象曰:“维用伐邑”道未光也。
柔道方行，阳施未能光大，故仅可伐邑以示威。
