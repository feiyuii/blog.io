---
layout: post
title: 周易 王夫之 天山遁
date: 2018-02-07
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">天山遁</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [遁。亨，小利贞。](#jump遁。亨)
- [彖曰:“遁亨”，遁而亨也。](#jump遁亨)
- [象曰:天下有山，遁。君子以远小人，不恶而严。](#jump天下有山)
  - [33.1 初六，遁尾，厉，勿用有攸往。](#jump遁尾)
  - [33.2 六二，执之用黄牛之革，莫之胜说。](#jump执之用黄牛之革)
  - [33.3 九三，系遁，有疾厉。畜臣妾，吉。](#jump系遁)
  - [33.4 九四，好遁，君子吉，小人否。](#jump好遁)
  - [33.5 九五，嘉遁，贞吉。](#jump嘉遁)
  - [33.6 上九，肥遁，无不利。](#jump肥遁)
  
  ![](http://www.guoyi360.com/uploads/allimg/130803/1-130P31Z539304.jpg)
  
<span id = "jump遁。亨"></span>
## [遁。亨，小利贞。](#jump)
尊者出而在外日“遁”。《书》曰“遁于荒野”，犹《春秋》君奔称“孙”也。


立卦之体，下二爻为地位。地位者，阳之所以藏于深，而植根以起用者也。<br>
阴长而居二，阳退于虚矣。虽下卦之三阳犹在焉，而三为进爻，且进而与三阳连类以往，故日“遁”。<br>
**“遁亨”者，君子进则立功，退则明道，明哲保身**，乐在疏水，于己无不亨;<br>
**而息玄黄之战，以勿激乱，**<br>
**且立风教于天下，而百世兴焉，于天下亦亨矣**。


“小”，阴也。阴未失其居下之义，故“利”。<br>
阳遁而与相应，故“贞”。**遁，阴长矣，而初、二无凶咎者，二得下之中也**。


位莫美于中。
- “临”，阳已得乎下之中，故阴爻皆蒙之而吉。
- 遁，未逾乎下之中，故阴爻无伤阳之愚。
- 观，犹得乎上之中，故爻多美辞。
- 大壮，未得乎上之中，故辞多危。<font color="#FF0000"><b><br>以三画之重为三才之位言之，则二出乎地上，为人用之大美;<br>
五居天位而近于人，为人承天而天佑人。<br>
以内外贞悔言之，初、四者退爻也，三、上者进爻也，进则过，退则不及，刚柔皆有过不及之失;<br>
二、五酌其宜以立为定位，而居之安，故位莫美于中也。</b></font>


**阴利贞而无逼阳过，阳之遁所以益亨。阳亨，则阴过亦泯，而不丧其利贞矣**

----

<span id = "jump遁亨"></span>
## [彖曰:“遁亨”，遁而亨也。](#jump)
四阳合志，上无阴以为之掩沮，志得而道亦伸矣。

### 刚当位而应，与时行也。
“当位”谓九五。刚当位，则道无所屈。“应”，二应五也。阴无拒之之情，而有挽留之志，礼意未衰，从容以去，遁之美莫尚焉，故曰“好”，曰“嘉”。

### “小利贞”，浸而长也。
“浸”，渐也。阴虽长而以渐，得中而止，未失乎正，而于义亦合。

### 遁之时义大矣哉!
遁非其时，则巢、许之逃尧、舜，严光，周党之亢光武也;非其义，则君臣道废，而徒以全躯保妻子为幸，孟子所谓小丈夫也。非精义乘时者，无由以亨。

----

<span id = "jump天下有山"></span>
## [象曰:天下有山，遁。君子以远小人，不恶而严。](#jump)
山自以为高，而欲逼近于天;天覆帱之，而终不可逾，唯绝远之而不与相狎也。<br>
“不恶”者，不屑与之争。<br>
“严”者，虽求合而必不受，唯超然遁于其外，小人自伏处于下。君子之遁以自洁也，非若汉末党锢诸贤，处草野而与小人相触者也。

----

<span id = "jump遁尾"></span>
## [初六，遁尾，厉，勿用有攸往。](#jump)
“遁尾”，为遁之尾也。尾者，系于后而可曳者也。<br>
初与四应，阳欲遁，而初以眇小之才，欲以柔道牵曳之，必蒙其严厉斥绝矣。<br>
**“勿用有攸往”者，戒其听阳之遁，而勿强往曳止之**。

### 象曰:遁尾之厉，不往何灾也?
柔而在下，本无逼阳之嫌，而位卑力弱，不能作留行之客，但安处而勿与其事，自不见绝于君子。

----

<span id = "jump执之用黄牛之革"></span>
## [六二，执之用黄牛之革，莫之胜说。](#jump)
“黄“，中色。<br>
“牛”，顺物，阴道之正也。<br>
“革”，坚韧之物。<br>
“胜”，能也。<br>
六二柔得中而当位，其情顺矣。比近乎阳，而与五应，见阳之遁，坚欲留之，故阳欲去而情不能忘。<br>
乃阳决遁而不可挽，不能吉，而其志可嘉，则远于凶咎矣。

### 象曰:执用黄牛，固志也。
非其志之固，则虚拘君子，所谓“执我仇仇，亦不我力”者矣。<br>
六二顺应于五，故其志可深信。


----

<span id = "jump系遁"></span>
## [九三，系遁，有疾厉。畜臣妾，吉。](#jump)
三与二阴合为艮体。艮有止道，二执之固，而三为其所系，进退不能自决，心战而疾危矣。<br>
斯道也，唯以之畜臣妾则可耳。臣妾情顺乎己，与之近而抚之而不失其刚，则既无不孙之忧，而能容以使无怨。<br>
**“畜”者，止而养之，艮道也。**

### 象曰:系遁之厉，有疾惫也。“畜臣妾吉”，不可大事也。
“备”谓 志衰而 气亦馁。<br>
进退者君子之大节，故日“大事”。

----

<span id = "jump好遁"></span>
## [九四，好遁，君子吉，小人否。](#jump)
九四有初六之正应，故得全其交好以去，而不出恶声。君子引身而退之，吉道也。<br>
小人恃不见恶于君子，而冒昧依附以有为，凶矣。<br>
初六之所以灾也。

### 象曰:君子好遁，小人否也。
君子虽好而遁矣，岂小人之可徼以求福!

----

<span id = "jump嘉遁"></span>
## [九五，嘉遁，贞吉。](#jump)
二固志以执五，五得雍容成礼而退，遁之嘉者也。<br>
**然其吉也，以其贞也**，非以其嘉也。<br>
五岂徼二之执以为荣者哉!<br>

### 象曰:“嘉遁贞吉”，以正志也。
嘉则 嫌于不正，而刚中得正，道固不屈，所以吉。、

----

<span id = "jump肥遁"></span>
## [上九，肥遁，无不利。](#jump)
上九去阴远，而无应于下，则其遁也，超然自遂，心广而体胖矣。<br>
**夫往者所以来也，屈者所以伸也。**<br>
或屈于暗而伸于明，太公辟封而终以开周;或屈于一时而伸于万世，孟子去齐而为百世师;无不利也。

### 象曰:“肥遁无不利”，无所疑也。
四、五皆有应，则进退未免疑，而上独否。
