---
layout: post
title: 周易 王夫之 山天大畜
date: 2018-02-05
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">山天大畜</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [大畜。利贞，不家食，吉，利涉大川。](#jump大畜)
- [彖曰:大畜，刚健。笃实辉光，日新其德。](#jump刚健)
- [象曰:天在山中，大畜。君子以多识前言往行，以畜其德。](#jump天在山中)
  - [26.1 初九，有厉利己。](#jump有厉利己)
  - [26.2 九二，舆说辐。](#jump舆说辐)
  - [26.3 九三，良马逐，利艰贞。曰闲舆卫，利有攸往。](#jump良马逐)
  - [26.4 六四，童牛之牿，元吉。](#jump童牛之牿)
  - [26.5 六五，豮豕之牙，吉。](#jump豮豕之牙)
  - [26.6 上九，何天之衢，亨。](#jump何天之衢)
  
  ![](http://www.guoyi360.com/uploads/allimg/130727/1-130HG1314B14.jpg)


<span id = "jump大畜"></span>
## [大畜。利贞，不家食，吉，利涉大川。](#jump)
**“大”，阳也。大畜，以阳畜阳也。**
<font color="#FF0000"><b>艮者，乾道之成，以止为德</b></font>，以一阳止二阴于中而因以止乾，其用虽柔，而志则刚。<font color="#FF0000"><b>用柔以节乾之行于内，所以养其德而不轻见，待时而行，则莫之能御矣。</b></font>**乾畜美于内，精义以尽利，敦信以保贞**，备斯二德，皆艮止之功也。不及元亨者，止而未行，长人之德未施，云雨之流形有待也。


“不家食”者，受禄而道行也。以刚健大有为之才，止而聚于内，以不苟于行，家修之事也;而止之者，将以厚其养而大用之，待其汲引以进，与艮之一阳，志道合而利见，受禄不诬矣。“利涉大川”者，健于行而姑止，止之者又其同志，以之涉险，蔑不济矣。


小畜，畜之者之志异，故相持而不解。大畜，畜之者之道同，故相待而终行。

----

<span id = "jump刚健"></span>
## [彖曰:大畜，刚健。笃实辉光，日新其德。](#jump)
赞大畜之德·，其美如此其至也。“刚健”，乾之德也。<br>
“笃实辉光”，艮之德也。艮所以为笃实者，阴道敛而质，静而方，止于内而不亢，则务本敦信之道也。<br>
乾之刚健，力行不倦，而艮以静敛之，又以光昭之志，著见于外，使乾信其诚，而益务进修，日畜而日新矣。<br>
乾之六爻，外三爻，其功化也;<br>
内三爻，进德修业也。<br>
畜其德业，而不急于功化，则学问益充，宽仁益裕，德自日新而盛，其资于养者深矣。君子之自修，则韫玉以待沽;明王之造士，则誉髦以成德也。

### 刚上而尚贤，能止健，大正也。
“尚”，进也。<br>
刚出乎二阴之上，居高以倡，引阳而进之，以进之道止之，诱掖奖进，使精其义，故“利”。<br>
健行者恐过于敏，以止之道进之，使敦厚其德，非“大正”者不能，故“贞”。

### “不家食吉”，养贤也。
养其德而使白新，则受以禄，而位与德相称而吉矣。

### “利涉大川”，应乎天也。
有艮上一阳与乾合志，则踌蹰以涉险，自有同心之助。<br>
乾秉天德，易以知险，有应则弥利矣。

----

<span id = "jump天在山中"></span>
## [象曰:天在山中，大畜。君子以多识 前言往行，以畜其德。](#jump)
天者，资始万物之理气也。<br>
山虽地之形质，而出云蒸雨，生草木，兴宝藏，皆天气沦浃其中以成化。<br>
故天未尝不在山中，岂徒空虚上覆者之为天哉!山之广大，其畜天之气以荣百昌者，厚矣。<br>
君子安安而能迁，聚而能散，不欲多畜也。唯学问之事，愈多而愈不厌，皆足以养德，故取象焉。<br>
“前言往行”，亦人之美尔，而人受天之灵以生，言行之善，皆天理之著见，因其人而发也。<br>
**能知人之善 皆天之善**，则异端忘筌蹄，离文字，以求合于虚寂，其邪妄明矣。

----

<span id = "jump有厉利己"></span>
## [初九，有厉利己。](#jump)
三阳具而后成乾，艮体具而后畜之也，涉险皆利。在一爻言之，则刚健欲行而不受止，此《爻》与《彖》之所以小异也。乃以止道养人之德者，施于刚躁之动，自未能遽受，故日新之德，亦必抑志受止而后成，非骤止之而即受，则于三阳有戒辞，与《彖》义亦不相悖也。初九阳刚始进，而四以柔止之于早，固有危厉不安之意，而戒之以利于己，己亦止也。

### 象曰:“有厉利己”，不犯灾也。
刚得其位，可以自信无害，乃出而有为，则物之险阻固不可知，见止而止，然后无伤。

----

<span id = "jump舆说辐"></span>
## [九二，舆说辐。](#jump)
车，所载以健于行者，故取象焉。大畜之乾专言行者，对艮止而言，因时立义也。“辐”，车轴缚也。“说辐“，解其轴之缚。本不欲行;与小畜之“说辐”，欲行而车败异。九二居中，无躁进之心，遇六五之止而遂止，乃静退修德之象。不言吉凶者，力务畜德，志不存于利害。若占得者，虽于事觉无害有利，而意不欲行，则止之。

### 象曰:“舆说辐”，中无尤也。
居得所安，但求无过，不以进取为念。

----

<span id = "jump良马逐"></span>
## [九三，良马逐，利艰贞。曰闲舆卫，利有攸往。](#jump)
三以刚居刚，而为进爻，有良马之象。上九与合德而尚贤，养其才于已裕而延之进，可以骋矣。而四、五二阴居中为碍，未可遽以得志，故必知难而守正乃利。“旧”，戒令之辞。“舆”谓舆人。“卫”，从行者。九三进，初、二两阳且从之，其舆卫也。“闲”，防制之，使守其职也。己既艰贞，尤必申其戒令，使舆卫各有敬忌，而不失其度，乃“利有攸往”。

### 象曰:“利有彼往”，上合志也。
爻有以阴阳相应为合者，有以同类相得为合者，各因其卦。此谓上九与乾合也。

----

<span id = "jump童牛之牿"></span>
## [六四，童牛之牿，元吉。](#jump)
施木于牛角以禁触，曰“牿”。初九始出之刚，而位乎下，故为“童牛”;及其童而错之，《本义》谓“禁于未发之谓豫”是也。“元吉”者，吉在事先也。四应初而止之，故有是象。

### 象曰:六四元吉，有喜也。
施德教于初九，非豫期于获福，乃养士而收百年之用。小学而得上达之理，创业而致兴王之功，皆“喜”也。“喜”“庆”皆自外至之辞，而“喜”乃中心之所悦，“庆”犹一时之嘉会尔。

----

<span id = "jump豮豕之牙"></span>
## [六五，豮豕之牙，吉。](#jump)
豕去势曰“豮”。豮则驯而牙不妄噬。六五应九二而畜之，九二刚不当位，有妄躁噬物之防，五豮之以制其暴，则刚柔相得而安，故“吉”。

### 象曰:六五之吉，有庆也。
豕，不易制者也。《春秋传》日:“封豕长蛇，荐食上国。”制其躁而使顺应，不期而至之“庆”也。

----

<span id = "jump何天之衢"></span>
## [上九，何天之衢，亨。](#jump)
“何”，负也。路四达曰“衢”。“何天之衢”，庄周所谓“负云气，背青天”也。艮之畜乾，非抑遏之也，止其躁，养其德，以使裕于行也。至于上九，尚贤而与阳合德，乾德已固，引而上升，则三阳依负之以翱翔，左宜右有，唯所往而无不通矣。

### 象曰:“何天之衢”，道大行也。
“道”谓阳刚健行之道。



