---
layout: post
title: 周易 王夫之 坎卦
date: 2018-02-05
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">坎卦</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [大过。栋桡，利有攸往，亨。](#jump栋桡)
- [彖曰:大过，大者过也。栋桡，本末弱也。](#jump大过)
- [象曰:泽灭木，大过。君子以独立不惧，遁世无闷。](#jump泽灭木)
  - [28.1 初六，藉用白茅，无咎。](#jump藉用白茅)
  - [28.2 九二，枯杨生秭，老夫得其女妻，无不利。](#jump枯杨生秭)
  - [28.3 九三，栋桡凶。](#jump栋桡凶)
  - [28.4 九四，栋隆吉。有它吝。](#jump栋隆吉)
  - [28.5 九五，枯杨生华，老妇得其士夫，无咎无誉。](#jump枯杨生华)
  - [28.6 上六，过涉灭顶凶，无咎。](#jump过涉灭顶凶)
  
  ![](http://www.guoyi360.com/uploads/allimg/130728/1-130HQZ51Wa.jpg)
  
## 习坎。有孚，维心亨，行有尚。
伏羲之始画卦也，三画而八卦成。及其参两而重之，阴阳交错，分为贞、悔二卦之象以合于一，而率非其故。然交加屡变，固有仍如乾、坤六子之象者。震得震，巽得巽，坎得艮，离得兑，艮得坎，兑得离，贞、悔皆为六子之象，与他卦异。盖他卦为物化人事之变，随象而改;而雷、风、水、火、山、泽，易地易时，大小殊而初无异也，重者仍如其故。有以源流相因成象者，坎也;以前后相踵成象者，震也，巽也，离也;以上下相叠成象者，艮也;以左右相并成象者，兑也。相因、相踵、相叠、相并，而其形体、性情、功效无异焉，故即以其三画之德拟之，而仍其名以名之。此成象以后，见其不贰之物，变而必遇其常也。“习”，仍也。重卦八而独加习于坎者，举一而概其余也。


坎内明而外暗，体刚而用柔，藏刚德于主阴之原而不可测，故为坎坷不平之象，而效于化者为水。自其微而言之，则呵嘘之蒸为湿者，气甫聚而未成乎涓滴，皆含坎之性，而依于阴以流荡于虚，固不测也。及其盛大，则江海之险而难逾，亦此而已。若其流行之处，则

  
地之不足而为泽以受水，犹其有余而为山以积土，故坎、兑分配焉。阴之凝也，坚浊以静，而为地之形。阳之舒也，变动不居，而为天之气。故日阴静而阳动。阳非无静，其静也，动之性不失。阴非无动，其动也，静之体自存。水亦成乎有形者矣，而性固动;静则平易而动则险，已成乎形而动者存，是静中之动，几隐而不易知者也。坎之德亦危矣哉!而阴阳必有之几，天地所不能无，虽圣人体易简以为德，亦自有渊深不测、静以含动之神，则抑非但机变之士，伏刚于柔中以为陷阱者然也。坎而又坎，其机深矣。而圣人于《易》，择取元化之善者以为德，而不效其所不足，故特于刚中之象，著其“有孚”，谓其刚直内充，非貌柔以行狙诈，而易以溺人者之足贵也。若老氏曰“上善若水”，则取其以至柔驰骋乎至刚，无孚之坎，为小人之险，岂君子之所尚哉!


“维心亨”者，外之柔不足以亨，而中之刚乃亨也。以刚中敦信之心行乎险，而变动不居者皆依有形之静体而不妄，则“行”可有功而足“尚”。君子所贵乎坎者，此也，孟子所谓“有本”也。

## 彖曰:习坎，重险也。
“重险”则嫌于不诚，故以下文释之。

## 水流而不盈，行险而不失其信。
此释“有孚”之义。水之性险，故专以水言。自其著者而言之，所以见坎固天地自然之化，非人为机诈之险也。水有流有止，坎者其所止也，而涛至于重坎，则流也。流则易淫佚而逾其所居，变诈之所以厄测也。而水不然，虽流而必依其所附，在器止于器，在壑止于壑，不逾其涯量，以凭虚而旁溢，是阳之依阴以为质也。“行险”者，性虽下，而迂折萦回于危石巨碛以必达，乃至高山之伏泉，渴鸟之吸漏，不避难而姑止，而往者过，来者续，尽其有以循物不违此水之有孚者也。善体此者以为德，则果于行而天下谅其诚矣。

### “维心亨”，乃以刚中也。
“心”者，函之于中以立本者也。言“乃”者，明非外见之柔，可以涉险而得亨。

### “行有尚”，往有功也。
不终陷于二阴之中，行而必达，润物而必济，故天下尚之。

### 天险，不可升也;地险，山川邱陵也。王公设险以守其国，险之时用大矣哉!
此又推言险亦自然不可废之理，而必因乎险之时，善其险之用，非凭险以与物相难也。天以不可升为险而全其高，非以绝人自私。地以山川邱陵为险而成其厚，非以阻人于危。王公以城郭沟池为险而固其守，非以负险而肆虐。用险者非其人，不可也。

## 象曰:水洊至，习坎。
君子以常德行，习教事。此专取重险为水洊至之象而取义也。凡相仍而至者，必有断续，而水之相沓以至，盈科而进，不舍昼夜。君子之学诲以之，则不厌不倦。“常德行”者，月勿忘其所能。“习教事”者，温故而知新。

## 初六，习坎，入于坎窞，凶。
据全卦已成之象，以言一艾之得矢，此类是也。当“习坎”已成之世，而以阴柔人于潜伏之地，将以避险，而不知其自陷也。

### 象曰:习坎入坎，失道凶也。
险已频仍，道在刚以济之;而卑柔自匿，不能忘机，葸畏已甚，必凶。

## 九二，坎有险，求小得。
二以刚居柔，虽中而未能固有其刚，诚信未笃，所行不决，如水之在源，有远达之志，而仍多迂阻，足以自保，而忧危亦甚矣。坎之内卦皆失位，故二虽中而未亨。离之外卦皆失位，故五虽中而多忧。

### 象曰:“求小得”，未出中也。
未离乎中，故可以“小得”。而前有险而未能出，无以及物，故所得者小。

## 六三，来之坎坎，险且枕，入于坎客，勿用。
“之”，往也。“坎坎”，坎而又坎也。“险且枕”，下之险承之。“人于坎窞”，上且进而人于险也。当二险相仍之际，柔不能自决，波流来往于险中，徒劳而无能为也。

### 象曰:“来之坎坎”，终无功也。
陷阳者阴也。阴之乘阳，三与上当之。乃三以柔居刚，而为进交，志不在于陷二，故异于上六之陷人而因以自陷。然徒怀济险之志而不能自拔，则固无功之可见矣。

## 六四，樽酒簋贰，用缶，纳约自牖，终无咎。
“贰”字，《本义》从晁氏连“用缶”为句。今按:连上读为“簋贰”，自通。蹲以盛酒，燕礼也。簋以盛黍稷，食礼也。“贰”，间也。陈蹲酒而又设簋食，合而相间，非礼，而急于乐宾，情之迫也。“缶”，陶器，有虞氏所尚，器古而质朴，谓蹲与簋皆瓦也。缶制下平而博，盛物能不倾者。纳物必于户，迫于纳而嫌其约，乃自牖焉。古之牖无棂，故可纳。柔乘刚，则陷阳而险;承刚，则载阳而使安。六四，柔居柔而当位，上承九五，故其象如此。以水言之，则溪涧仰出、合流于大川之象;相孚而合，则且出险而夷。推其情之已笃，则虽俭不中礼，而江海不择细流，是以终得无咎。坎之内卦言险，而外卦不言者，水险于源而流则平，故四、五为美，异于离火之下灼而上且灭也。方技家以言心肾之交，本此。

### 象曰:“樽酒簋贰”，刚柔际也。
“际”，相交接也。柔居柔，以接当位得中之刚，故情迫而输诚恐后也。

## 九五，坎不盈，祇既平，无咎。
九五刚中得位，而处洊至之下游，所谓江海为百谷王者，流盛而不盈溢，此当之矣。既有盛大流行之德，则危石巨碛，皆所覆冒，而险失其险，至于平矣。虽疑于为阴所乘，而不得外见，然持之有道，进而有功，何咎之有!

### 象曰:“坎不盈”，中未大也。
“大”者，自肆之意。刚中以动，而在二阴之中，含明内蕴，故无盈满自大之咎。

## 上六，系用徽纆，寘於丛棘，三岁不得，凶。
凭高以陷阳，障洪流而终决。世既平，而己犹险，刑必及之。“徽纆“，系罪人之墨绳。“丛棘”，狱也。“三岁”，古者拘系罪人，以三岁为期。“不得”，不见释也。

### 象曰:上六失道，凶三岁也。
较初之失道为甚，故其凶为尤长。
