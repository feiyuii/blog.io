---
layout: post
title: 周易 王夫之 天雷无妄
date: 2018-02-05
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">天雷无妄</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [无妄。元亨利贞。其匪正有眚，不利有攸往。](#jump无妄)
- [彖曰:无妄，刚自外来，而为主于内。](#jump刚自外来)
- [象曰:天下雷行，物与无妄。先王以茂对时，育万物。](#jump天下雷行)
  - [25.1 初九，无妄，往吉。](#jump往吉)
  - [25.2 六二，不耕获，不菑畲，则利有攸往。](#jump不耕获)
  - [25.3 六三，无妄之灾，或系之牛，行人之得，邑人之灾。](#jump无妄之灾)
  - [25.4 九四，可贞，无咎。](#jump可贞)
  - [25.5 九五，无妄之疾，勿药有喜。](#jump无妄之疾)
  - [25.6 上九，无妄行有眚，无攸利。](#jump无妄行有眚)
  
  ![](http://www.guoyi360.com/uploads/allimg/130721/1-130H10936145H.jpg)



<span id = "jump无妄"></span>
## [无妄。元亨利贞。其匪正有眚，不利有攸往。](#jump)
#### “无妄”云者，疑于妄 而言其 无妄也。若非有妄，则不言无妄矣。
时当阴积于上，阳秉天化，以震起而昭苏之，则诚所固有之几也。<br>
乃此卦天道运于上，固奠其位，二阴处下，非极其盛，而初阳震动，非以其时，理之所无，时之或有，妄矣。


然自人而言则见为妄，自天而言，则有<font color="#FF0000"><b>常以序时</b></font>，有<font color="#FF0000"><b>变以起不测之化</b></font>，既为 时之所有，即为 理之所不无。<br>
理，天理也。在天者即为理，纵横出入，随感而不忧 物之利，则入所谓妄者，皆无妄也。<br>
君子于天之本非有妄者，顺天而奉天时，于妄者 深信其无妄，而以归诸天理之固有，因时消息以进退，而不敢希天以或诡于妄。故天道全于上，天化起于下，元亨利贞，四德不爽。**而其动也，非常正之大经，于人或见为“眚”**。若日月之运行，自有恒度，诚然不相凌躐，而人居其下，则见为薄蚀，必退而自省，不敢干阴阳之变，以成人事之愆，所以“不利有攸往”。<br>
**言其“匪正”者，未尝非元亨利贞之道，而*特非人所奉若*之正也**。故日:无妄，灾也; 非天有灾，**人之灾**也。

----

<span id = "jump刚自外来"></span>
## [彖曰:无妄，刚自外来，而为主于内。](#jump)
外卦皆阳，阳与阳为类，而一阳离其群，间二阴而在下，以**主阴而施化**。<br>
**又自遁之变言之**，九三之阳，入而来初，于将遁之世，返归于内，以主二阴。<br>
其来也，欲以为主，非无情也。有情，则虽不测之变，而固非妄矣。

### 动而健，刚中而应，大亨以正，天之命也。
其动也，承健而动。五刚中而二应之，不失其正，则非无所禀承而动者。<br>
虽非时序，而承天固有之四德，唯其所施而可矣。<br>
天道有恒而命无恒，故曰:“莫非命也，顺受其正”者，存乎君子尔。


[命:受天之命。]

### “其匪正有眚，不利有攸往”，无妄之往，何之矣!天命不佑，行矣哉!
“其匪正”者，即此“大亨以正”之命，而有**时不循其常，人不与之相值**，则于人非所应受之命也。<br>
夷齐不遇虞、夏之世，孔子不与三代之英，天命自成其一治一乱之恒数，而于君子则为变。<br>
**日月之眚，当其下者不利，亦此理也**。<br>
昧其变而不知止，谓天命实然，或 随时以 徼利，或 矫时而 冥行，则违人情、悖物理，所往必穷矣。<br>
天之命本非佑己，而可行矣乎哉?


[变:不测之化]

盖天之大命，有千百年之 大化，有数十年之 时化，有一时之 偶化;<br>
有六合之 大化，有中土之 时化，有一人一事之 偶化。<br>
**通而计之皆无妄，就一时一事而言之，则无妄者固有妄也**。


有所佑、有所不佑者，圣人不能取必于天，况择地相时以自靖之君子乎!<br>
人子之于父母也，小杖则受，大杖则走。<br>
命之以非己所当为，则夫已多乎道。<br>
非是 则不足以事亲，亦此道尔。

----

<span id = "jump天下雷行"></span>
## [象曰:天下雷行，物与无妄。先王以茂对时，育万物。](#jump)
“茂”，盛也。<br>
“对”犹应也。<br>
雷承天而行发生之令，不必有定方 定候，而要当物生之时。<br>
物与之无妄者，物物而与之，启其蛰，达其萌，灵蠢良措无所择，而各如其材质，皆不妄也。<br>
**以无择为盛，以不测为时，此其为无妄者**，虽若有妄，而固无妄也。<br>
先王不以此道用之于威福，恐其刑已滥而赏已淫，虽自信无妄，而必有妄矣。<br>
唯因万物之时，天所发生之候，行长养之令，金、木、水、火、土、谷惟修，草、木、鸟、兽咸若，使之自遂其生，则道虽盛而无过。<br>
然所谓“对时”者，因天因物以察其变，非若吕不韦之《月令》，限以一切之法也。

----

<span id = "jump往吉"></span>
## [初九，无妄，往吉。](#jump)
无妄之“不利有攸往”者，业已成乎无妄之世，更不可往也。<br>
“往吉”者，以其无妄而往也。<br>
初九承天之命，以其元亨利贞之德信诸心者，动而大有为，立非常之功，如伊尹之放太甲，孔子以匹夫作《春秋》，行天子之事，则先天而天弗违，往斯吉矣。

### 象曰:无妄之往，得志也。
心安而人莫不服。

----

<span id = "jump不耕获"></span>
## [六二，不耕获，不菑畲，则利有攸往。](#jump)
田间岁而垦曰“菑”。<br>
岁耕成熟曰“畲”。<br>
不耕而获，不垦而熟，有代之于先者也。<br>
初九为震之主，以其不妄之诚，创非常之业;<br>
二柔得位而居中，虽与震为体，而动不自已，静听以收其成，则往而利。<br>
言“则”者，戒占者之勿效人动而亦动也。无妄之为，非诚信于己者，不可躬任其事。<br>
自初而外，皆以安静为得。不然，则虽合义守贞，而固匪其正也。

### 象曰:“不耕获”，未富也。
不言“菑畲”者，义同则举一而可括也。<br>
不耕而获，其所收者亦薄矣。唯不贪功利，故能以静御动而往利。

----

<span id = "jump无妄之灾"></span>
## [六三，无妄之灾，或系之牛，行人之得，邑人之灾。](#jump)
此以遁之变而言也。“或系之牛”，遁之所谓“巩用黄牛之革”也。“行人”谓初九，“邑人”则三固居其位者也。二欲系阳于三，而阳来居初，为初所得，三以柔不当位，而外卦之健行且责其不敏，故“灾”。灾，自外至者也，非三之自取，初使之然，程子所谓“无妄之祸”也。

### 象曰:行人得牛，邑人灾也。
邑人之有罪而蒙灾，妄也。然失牛于其邑，不责其人而谁责?则亦非妄也。灾既非妄，安受其咎可矣，故不言凶。

----

<span id = "jump可贞"></span>
## [九四，可贞，无咎。](#jump)
四与初相应，以刚济刚，非能静以处无妄者。然动以诚动，有唱必有和，有作之者必有成之者，谅其诚而与同道，亦不失其正而得无咎。“可”者，仅可之辞。

### 象曰:“可贞无咎”，固有之也。
动而无妄，固有其事，则抑固有其理。谅其非妄而与之相济可尔。

----

<span id = "jump无妄之疾"></span>
## [九五，无妄之疾，勿药有喜。](#jump)
天位至尊，而初拥震主之威，以立非常之功，五之疾也。然五中正得位，坦然任之，而不疑其妨己，而垂于施治。初九之志，本非逼上，功成而坐受其福矣。

### 象曰:无妄之药，不可试也。
疑之则姑试之，不知其疾固无妄者，可勿药也。成王之于周公，始试药之而四国乱，终勿药而王室安。

----

<span id = "jump无妄行有眚"></span>
## [上九，无妄行有眚，无攸利。](#jump)
初以阳刚震起，代天而行非常之事。上九晏居最高之地，处欲消之势，不能安靖以抚驭之，而亢志欲行，则违时妄动，自成乎“告”眚“无攸利”矣。

### 象曰:无妄之行，穷之灾也。
时已过，位已非其位，权已归下，恃其故常而亢志以行，高贵乡公之所以自毙也。
























