---
layout: post
title: 周易 王夫之 雷风恒
date: 2018-02-07
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">雷风恒</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [咸。亨利贞。取女吉。](#jump亨利贞)
- [彖曰:咸，感也。](#jump感也)
- [象曰:山上有泽，咸。君子以虚受人。](#jump山上有泽)
  - [31.1 初六，咸其拇。](#jump咸其拇)
  - [31.2 六二，咸其腓，凶居，吉。](#jump咸其腓)
  - [31.3 九三，咸其股，执其随，往吝。](#jump咸其股)
  - [31.4 九四，贞吉，悔亡。憧憧往来，朋从尔思。](#jump憧憧往来)
  - [31.5 九五，咸其脢，无悔。](#jump咸其脢)
  - [31.6 上六，咸其辅颊舌。](#jump咸其辅颊舌)
  
  ![](http://www.guoyi360.com/uploads/allimg/130730/1-130I0214320353.jpg)

<span id = "jump亨无咎"></span>
## [但。亨无咎，利贞，利有彼往。](#jump)
咸者，易动之情，感焉而即动也。恒者，难动之志，相持而不相就也。否、泰、咸、恒、损、益、既济、未济，相综之间，相反甚焉。咸之欲消否也迫，浮动于上，不待筹度于中而即感。恒之欲保泰也坚，一阴已起于下，一阳已动于四，而二、五犹坚处于中以抑之。初之阴，四之阳，各以阴降阳升之常理，植根深固而处于内，虽相应而无相应之情;其应也，皆以位之所固然而相应，非有情焉以相接，雷欲出而风欲入，虽会于一时，不相谋也。且阴人于阳之内而干其化，阳微动于中而袭阳之藏，自恃也固，则于物有所不恤。斯道也，非天地之不与圣人同忧、普万物而无心，圣人之恭己无为、听物之自成而不求近功者，未足以与于斯焉。不动心之道，唯能知天下之言以通天下之志，则虽恒而亨也而可无咎，不然，则自持坚者必怜于物，而忧疑生矣;唯持大正而不恤不足虑始之人情，义之与比而阴益乎物，周违道以干誉而与物以大正，则虽恒而利有攸往，不然，则刚愎自用以远于人情，而行焉皆窒矣。敌必“亨”而后“无咎”，必“利贞”而后“利有攸往”。咸以易感而难乎贞，恒以难迁而难乎利，非谓消否之道不在感，保泰之道不须久也。视所以用之者何如耳。德合于天地，道至于圣人，则感而遂通，悠久无疆，皆至德矣。然而非希天之圣，终未易言也。《易》不言二卦之失，而但言其所以得，盖物无可绝之情，而人不可以无恒，不容遽斥其所不足，以启拒物丧藕、徇物失己之敝，故但示以释回增美之道而不可轻用之意。圣人之修词所以尽诚，而为化工之笔也夫!

----

<span id = "jump恒，久也"></span>
## [彖曰:恒，久也。](#jump)
执所安居以为可久之道。

### 刚上而柔下，雷风相与，巽而动，刚柔皆应，恒。
阳自初往四曰“上”，阴自四来初曰“下”。雷动风兴，气以时至，各行其化，而自然相与。阴入阳以求合，阳出乎上以动阴，此天地所固有之常理而非其变，若此者，固将以为可恒久之道也。

### “恒亨无咎利贞”，久于其道也。
要岂无道而可以恒哉?阴阳之相袭，以时而应，势之恒也。安而必迁，顺以动而用其正，道也。无道而持久不移，咎之所积，据为利而害随之矣。

### 天地之道，恒久而不已也。“利有攸往”，终则有始也。
天地之道所以恒久者，以其不已也。寒暑生杀，随时合义，而各以其正，则“利有攸往”。非以是始，即以是终，终而不可更始。据位于退藏之地，恃为不易之主，而能利“攸”往邪?

### 日月得天而能久照，四时变化而能久成，圣
人久于其道而天下化成。观其所恒，而天地万物之情可见矣。


“得天”，合天运行之常度也。“变化而能久成”，因时而变，而不爽也。圣人之道，所存诸中者大正，则天下之风俗万物而卒成其化，未尝不以潜运于内者为可久之理，而要未有不循物之义以为大正者也。若以密藏执滞为恒，贞淫未审，而皆据之，是天地以疾风迅雷为常，非天地之情矣;万物以发而不敛、枯而不荣为恒，非万物之情矣。以其执而易毁者，知其贞而常存，君子之不谅而贞，知此而已矣。

----

<span id = "jump雷风"></span>
## [象曰:雷风，恒。君子以立不易方。](#jump)
雷动而不可遏，风行而不可反，唯其立于内者定也。君子之行于世也因时顺应而不执，唯其所以自立者持其志而不迁，故行一不义、杀一不辜得天下而不为，物岂能移之哉!

----

<span id = "jump浚恒"></span>
## [初六，浚恒，贞凶，无彼利。](#jump)
“浚”，深入也。以泰之变言之，初以阴自外来，人于二阳之下，而欲持根深固以为恒，故曰“浚恒”。初与四，恒之主，而初尤其求恒之始志，僻尤甚焉。虽上承乎刚，有贞顺之象，而凶德以之而成，行焉未有能利者也。

### 象曰:浚恒之凶，始求深也。
恒者，非一旦而可恒也。深者，非一旦而可深也。求之有序，则深造有渐，治道学术，未有不然者。阴阳之交方泰，而于立卦之始，怙其巽入之巧，即求人阳之下，以据为安，人情不宜，天理不顺，自谓得深，以讥人之浅，而执以为恒。陋儒涉猎《诗书》，即欲试之行事，以立不易之法，而乱天下;异端以顿悟为宗，持为密印而牿人心;皆此爻之象。

----

<span id = "jump悔亡"></span>
## [九二，悔亡。](#jump)
初以浚为恒二与之比，听其入而与之相比，悔道也。然居得其中，虽不当位，能守其素，不求恒而未变，是以“悔亡”。泰、否、咸、恒、损、益、既济、未济，自然相应之卦，应所不论，故爻以相比取义。

### 象曰:“九二悔亡”，能久中也。
“能久”者中也，异于求深于始者也。

----

<span id = "jump不恒其德"></span>
## [九三，不恒其德，或承之羞，贞吝。](#jump)
卦唯三与上为当位，而其占“凶”“吝”者，恒者变而能常者也，三与上恃其位之正，见一时之可安而不久以其道，则不能恒必矣。初方入以求恒，三刚而求进，不忧其相迫，适以召初之耻辱尔。“或”者，倘至之辞。初与三非相应之交，不期而受其辱，故日“或”。
自下来日“承"。得位故“贞”，承羞故“吝”。

### 象曰:“不恒其德”，无所容也。
在变，而变即其常。天时人事，皆已异志，不随时以尽大常，而恃位为安，物不能容之矣。

----

<span id = "jump田无禽"></span>
## [九四，田无禽。](#jump)
刚自下来而处于四，非所安而安焉，欲以动而有功，所谓守株待兔者也。

### 象曰:久非其位，安得禽也?
阳往交阴，进不得天位，退失其本基，以隐伏相机为可久之术，魄嚣、公孙瓒之所以亡也。

----

<span id = "jump恒其德贞"></span>
## [六五，恒其德贞，妇人吉，夫子凶。](#jump)
六五与四相比，听九四之动，不与俱动，任阳之动而静以相保，妇人之恒，妇人之贞也。四亦以其柔而易亲，相与为保，遂见为可恒而退静焉，失丈夫之义矣。吉在五，凶在四也。

### 象曰:妇人贞吉，从一而终也。夫子制义，从妇凶也。
“一”谓九四。五得中而从乎四，无易志，故吉。“从妇”者，匿于其下以求安。四虽为震主，而失位浮寄，其刚不振，近比乎阴，故有“从妇”之象。凡从妇者，始未尝不暴，而终屈也。

----

<span id = "jump振恒"></span>
## [上六，振恒，凶。](#jump)
“振”如“玉振之”之振，收也。上柔得位，阴阳方相人相动，己恃其居高得位，欲苟且柔和，以收拾为可久，凶之来，无以御之矣。

### 象曰:振恒在上，大无功也。
上之于初、四，远矣。以柔道收已变之局，不足以立功，则害且及之矣。天道久而不已，唯终而有始也。据其恒以为恒，凶必乘之。恒卦六爻皆不吉，久不以道也。二、五差能自安，而非变化以久成;三、上则无而为有，虚而为盈者也。天地风雷之变而不失其常，岂人事之易及哉!德非圣人，怙中藏之密用以终身，凶其免乎!







