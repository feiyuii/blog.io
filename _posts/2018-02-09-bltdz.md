---
layout: post
title: 周易 王夫之 雷天大壮
date: 2018-02-09
categories: blog
tags: [六十四卦]
description: 
---

<span id = "jump"></span>


<section style="margin: 0px auto; text-align: center;">
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; border-top-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; margin-left: -3px; border-bottom-color: rgb(135, 201, 67);"></section>
    <section style="
margin-left: 0.5em;
display: inline-block;">
        <p>
            <span style="color: rgb(118, 146, 60);">雷天大壮</span>
        </p>
    </section>
    <section class="xhr" style="margin-left: 0.5em; width: 0px; height: 0px; border-left: 5px solid transparent; border-right: 5px solid transparent; border-top: 10px solid rgb(135, 201, 67); display: inline-block; border-bottom-color: rgb(135, 201, 67);"></section>
    <section class="xhr" style="width: 0px; height: 0px; border-left: 5px solid transparent; border-right: 5px solid transparent; border-bottom: 10px solid rgb(135, 201, 67); display: inline-block; opacity: 0.5; margin-left: -3px; border-top-color: rgb(135, 201, 67);"></section>
</section>

- [大壮。利贞。](#jump大壮)
- [彖曰:大壮，大者壮也。](#jump大者壮也)
- [象曰:雷在天上，大壮。君子以非礼弗履。](#jump雷在天上)
  - [34.1 初九，壮于趾，征凶，有孚。](#jump壮于趾)
  - [34.2 九二，贞吉。](#jump贞吉)
  - [34.3 九三，小人用壮，君子用罔，贞厉。羝羊触藩，羸其角。](#jump小人用壮)
  - [34.4 九四，贞吉悔亡。藩决不赢，壮于大典之輹。](#jump贞吉悔亡)
  - [34.5 六五，丧羊于易，无悔。](#jump丧羊于易)
  - [34.6 上六，羝羊触藩，不能退，不能遂，无攸利，艰则吉。](#jump羝羊触藩)
  
  ![](http://www.guoyi360.com/uploads/allimg/130803/1-130P3200429392.jpg)
  
<span id = "jump大壮"></span>
## [大壮。利贞。](#jump)
“大”谓阳也。

“壮”者，极其盛之辞。**阳道充实而向于动，志盈气盛而未得天位**，则为强壮有余而未乘乎时之象，故仅言其壮，若有勉之惜之之辞焉。乾之四德，大壮所可有，不言元亨者，以未得天位，尚不足以统天，而达其云行雨施之大用也。


“利贞者性情也”，性情则已足矣。<font color="#FF0000"><b>美利足于己，可以美利天下</b></font>，而纯阳无杂，则正而固也。<br>
阴尚据其上，疑于相应，而贞则必利，其利以贞也。

----

<span id = "jump大者壮也"></span>
## [彖曰:大壮，大者壮也。](#jump)
嫌于言壮之太甚，故释。

### 刚以动，故壮。
阳德刚健而动，为天地之大用。乾德已成，因时震起，以感二阴而动之;阴虽据尊位，莫能御也。直为壮，曲为老。积刚以宾阴，理直而壮，非但阳盛之谓也。

### “大壮利贞”，大者正也。
纯刚则尽自强之道，无阴私之累，而震阴以使知退。<br>
刚以养 成，动以时 兴，皆正也;<br>
正则无不合义而利矣。

### 正大，而天地之情可见矣。
“正大”，正其大也。<br>
此言人能正其大者，则可以见天地之情，而不为阴阳之变所惑也。<br>
天地之化，阴有时而乘权，阳有时而退听。<br>


而生者，天地之仁也;
杀者，物之量穷而自槁也。


大体者，天地之灵也;<br>
小体者，物欲之交也。


君子者，受命而以佑小人者也;<br>
小人者，违命以干君子者也。


人唯不先立乎其大者，以奋兴而有为，则玩生杀之机，以食色为性，以一治一乱为数之自然，<br>
则阴干阳，欲找理，浊涵清，而天地之情晦蒙而不著;<br>
唯君子积刚以固其德，而不懈于动，正其生理以止杀，正其大体以治小体，正君子之位以远小人，<br>
则**二气氤氲不已，以阳动阴，生万物而正其性者，深体其至大、至刚、不容已、之仁**，而灼见之矣。


故大壮之壮，唯其利贞，而二阴据上，不足为之累也。


<span id = "jump雷在天上"></span>
## [象曰:雷在天上，大壮。君子以非礼弗履。](#jump)
地以上皆天也，故有雷在天上之象。雷本阳气之动，亲乎天，非但震物。<br>
君子之壮，壮于己，非壮于人也。<font color="#FF0000"><b><br>积自强之道而不馁者，唯礼而已，孟子谓之集义。礼者，义之显于事物者也。<br></b></font>道义充而节文具，浩然之气自塞乎两间，如雷上于天，阴不能遏。<br>
若助长以凌人，其壮必槁，非大壮也。


<span id = "jump壮于趾"></span>
## [初九，壮于趾，征凶，有孚。](#jump)
大壮，大自壮也。刚德已固，而以动则壮。初以四与己同道，遂感之而与俱动。**壮以趾而已，妄动必折**，故凶，唯其恃四之孚也。

### 象曰:“壮于趾”，其孚穷也。
**二、三皆与阴应，初独与阳孚，宜其吉**，而反凶者，德薄位卑，九四奋兴以往往于阴，而**不恃初以为援，则所孚者志不相通也**。

<span id = "jump贞吉"></span>
## [九二，贞吉。](#jump)
阳刚得中，为乾之主。大之正，正以此也。故直言其吉而辞简。辞有险易，此易辞也。<font color="#FF0000"><b>阳不当位，而不言悔亡无咎者，乾道浑成，凡位皆其位。故凡卦有乾体者，九二皆无悔咎之戒。</b></font>

### 象曰:“九二贞吉”，以中也。
中则正也。所谓中者，对外而言。
九二**以庸德为健行，内修之尽，非施健于外，以*凌物*为壮也**。

<span id = "jump小人用壮"></span>
## [九三，小人用壮，君子用罔，贞厉。羝羊触藩，羸其角。](#jump)
“罔”与网通。“羝羊”，壮羊也。九三与上六相应。小人见君子之壮而欲用之，而九三因欲网罗之以为己用，虽不自失，亦危矣。**羝羊本刚，以求牡故，急于前进，而九四以震动之才当其前，限之而困其角，乃反而不前，*幸得保其贞耳***。

### 象曰:“小人用壮”，君子罔也。
因其有见用之情，遂欲罔之，亦过矣。杨龟山之于蔡京、唐应德之于严青是已。

<span id = "jump贞吉悔亡"></span>
## [九四，贞吉悔亡。藩决不赢，壮于大典之輹。](#jump)
九四为震动之主，前临二阴，无所系应。阳实阴虚，以至实驰骋乎至虚。无所阻蔽，为“藩决不羸”之象。“輹"，车箱也。三阳在下，积实已盈，故壮莫盛焉。震之壮，乾壮之也。大正而吉，虽不当位，固无悔也。

### 象曰:“藩决不羸”，尚往也。
阴尚据天位，贵于住以治之。

<span id = "jump丧羊于易"></span>
## [六五，丧羊于易，无悔。](#jump)
此立乎卦外以说卦之全象也。四阳类进，至此忽变而阴，“丧羊”之象。


**“易”，《本义》云“或作疆场之场”是也，两相交界之地也。《春秋传》云:“疆场之事，一彼一此。”**


“无悔”者，言既壮以其贞，则虽未得天位而阴据之，亦可无悔也。<br>
不以六五之得失为占者，**为阳慰，不为阴危**，君子辞也。<br>
屡言羊者，虞翻《大象》谓大壮似兑，亦一义例，筮者偶用为占亦可。

### 象曰:“丧羊于易”，位不当也。
此位非阴所宜居，故为阳叹其丧。

<span id = "jump羝羊触藩"></span>
## [上六，抵羊触藩，不能退，不能遂，无攸利，艰则吉。](#jump)
阳长，阴将退矣。上六恃六五之得尊位，而己藉之以安，有不欲去之象，而下望九三之应己。乃三既为触藩之羊矣，上系恋观望而不能退，阳已壮，而四方尚往，固不能遂其固位之志，无攸利矣。<font color="#FF0000"><b>唯其柔而不争，知艰难以决于退则可吉。</b></font>

### 象曰:“不能退，不能遂”，不详也。“艰则吉”，咎不长也。
“不详”，谓不审时度德。

“咎不长”者，退而不犯难也。





