---
layout: post
title: 周易 王夫之 乾卦
date: 2018-01-22
categories: blog
tags: [玄门]
description: 
---

<span id = "jump"></span>

- [1. 乾。元亨利贞](#jump元亨利贞) 
  - [1.1. 初九，潜龙勿用](#jump潜龙勿用)
  - [1.2. 九二，见龙在田，利见大人](#jump见龙在田)
  - [1.3. 九三，君子终日乾乾，夕惕若，厉无咎](#jump君子终日乾乾)
  - [1.4. 九四，或跃在渊，无咎](#jump或跃在渊)
  - [1.5. 九五，飞龙在天，利见大人](#jump飞龙在天)
  - [1.6. 上九，亢龙有悔](#jump亢龙有悔)
  - [1.6. 用九，见群龙无首，吉](#jump见群龙无首) 
- [彖曰：大哉乾元，万物资始，乃统天](#jump大哉乾元) 
  
  

孔子为易经所作的《篆》（上下）、《象》（上下）、《系辞》（上下）、《文言》、《说卦》、《序卦》、《杂卦》等十篇文章，又统称为《易传》。<br>
在目前《易经》通行本中，把《篆》和《象》打散，逐条编入六十四卦卦辞和爻辞之后（其中，只有卦辞后有篆辞和象辞，而爻辞后只有象辞）。<br>
- 《彖》是专门对易经卦名和卦辞的注释。
- 《象》是对易经卦名及爻辞的注释。
- 《文言》对《乾》、《坤》二卦作了进一步的解释。  
  
  
伏羲始画卦，未有易名，夏曰连山，商曰归藏，犹筮人之书也，文王乃本伏羲之画，**体三才之道，推性命之原，极物理人事之变，以明得吉失凶之故**，而易作焉，易之道虽本于伏羲，而实文王之德与圣学之所自著也。


**易者，互相推移磨荡之谓。**《周易》之书，[乾坤]并建以为首，《易》之**体**也；六十四卦错综乎[三十四象而交列]焉，《易》之**用也**。纯乾纯坤，未有易也；而相峙以并立，则易之道在，而立乎至足者为《易》之资。**屯、蒙**以下，或错而幽明易其位，或综而往复易其几，互相易于六位之中，则**天道之变化，人事之通塞**，尽焉。而人之所以万事、进退行藏、质文行赏之道，即于是而在，故同道也，失则相易而得，得则相易而失，神化不测之妙，即在庸言庸行、一刚一柔之中。大哉，易之为道！天地不能违之以成化，而况于人乎！


[几：微也]


*阴阳者，定体也*，确然隤[tuí]然为二物而不可易者也；而*阴变阳合*，交相感以成天下之亹亹[wěi wěi]者，存乎相易之大用。以蓍求之，而七、八、九、六，无心之动，终合揆[kuí]于两仪之象数。**为万物之始，皆阴阳之撰[zhuàn]；夫人之情，皆 健顺 之几**。天下无不可合之数，无不可用之物，无不可居之位，特于其相易者*各有趣时之道，而顺之则吉，逆之则凶*。圣人所以显阴阳之仁，而诏民于忧患者，存乎《易》而已矣。故曰：“**忧悔吝者存乎介**。” *介者，错综相易之几也。* 此《易》之所以名，而义系焉矣。后世纬书，徇黄老养生之邪说，谓有太初，有太始，有太易，其妄滋盛。《易》在**乾坤既建之后，动以相易**。若阴阳未有之先，无象无体，而何所易邪？邵子“画前有《易》”之说，将无自彼而来乎？经者，七十子之徒以古圣所作者谓之经，孔子所赞者谓之传，*尊古之辞*也。分上、下者，以分简策而均之。说详《发例》。


## 乾。元亨利贞。<span id = "jump元亨利贞"></span>
**乾，气之舒也。**<br>
**阴气之结，为形为魄，恒凝而有质。**<br>
阳气之行于形质之中外者，为气为神，恒舒而毕通，*推荡乎阴而善其变化*，，无大不居，无小不入，**其用 和煦 而靡不胜**，故又曰“健”也。此卦六画皆阳，性情功效皆舒畅而纯乎健。其于筮也，过揲三十有六，四其几，而函三之全体，尽见诸发用，无所倦吝，故谓之乾。
　　
  
《周易》并建乾、坤为太始，以**阴阳至足者**统六十二卦之变通。古今之遥，两间之大，一物之体性，一事之功能，无有阴而无阳，无有阳而无阴，无有地而无天，无有天而无地，不应立一纯阳无阴之卦；而此以纯阳为乾者，盖就阴阳合运之中，举其阳之盛大流行者言之也。**六十二卦有时，而乾、坤无时**。*乾于大造为天之运，于人物为性之神，于万事为知之彻，于学问为克治之诚，于吉凶治乱为经营之盛*，**故与坤并建，而乾自有其体用焉**。
　　
  
元、亨、利、贞者，乾固有之德，而功即于此遂者也。<br>
- “元”，首也；取象于人首，为六阳之会也。天下之有，其始未有也，而从无肇有，兴起舒畅之气，为其初几。形末成，化未著，神志先舒以启运，而健莫不胜，形化皆其所昭彻，**统群有而无遗**，故又曰“大”也。成性以后，于人而为“仁”；**温和之化，恻悱之几，清刚之体，万善之始也**。以函育民物，而功亦莫侔其大矣。<br>
- “亨”，古与烹、享通。烹饪之事，气彻而成熟；荐享之礼，**情达而交合**；故以为“通”义焉。*乾以纯阳至和至刚之德，彻群阴而欣合之*，无往不遂，阴不能为之碍也。<br>
- “利，**功之遂、事之益**也。乾纯用其舒气，遍万物而无所吝者，无所不宦，物皆于此取益焉。物莫不益于所自始，乾利之也。<br>
- “贞”，正也。天下惟不正则不能自守。正斯固矣，故又曰正而固也。**纯阳之德变化万有而无所偏私**，因物以成物，因事以成事，无诡随，亦无屈挠，正而固矣。


[正:顺应天地为正，为有德]


“乾”本有此四德，而**功 即于此 效 焉**。<br>
以其**资万物之始**，则物之性情皆受其条理，而无不可通，**惟元故亨，而亨者大矣**。以其 **美利** 利天下，而要与以分之所宜。故其利者皆其正，而惟其正万物之性命，正万事之纪纲，则**抑以正而利**也。其在占者，为*善始而大通*，所利皆贞而贞无不利之象，德、福同原而不爽，非小人所得与焉，就德而言之为四；就功而言之，亨惟其元，而贞斯利，理无异也。此卦即在人事，亦莫非天德，不可*言利于正*。天道之纯，圣德之成，自利而自正，无不正而不利之防。若夫人之所为，利于正而不利于不正，则不待筮而固然，未有不正而可许之以利者也。


[得:与“福”相对]<br>
[言利于正:取私利于正]

### 象曰：天行健，君子以自强不息。

此所谓大象也。孔子就伏羲所画之卦，**因其象以体其德**，盖为学易者示择善于阴阳，而斟酌以求肖，远其所不足，而效法其所优也。数之积也，画已成而见为象，则内贞外悔，分为二象，合为一象，象于此立，德于此著焉。天、地、雷、风、水、火、山、泽，八卦之垂象于两间者也。而合同以化者，各自为体，皆可效法之以利用。君子观于天地之间而无非学，所谓希天也。故异于彖，而专以天、地、雷、风、水、火、山、泽之相袭者示义焉。


[内贞外悔:言内与外二象；言贞(持)与悔(改)二象；上下卦合为一象]


“天行”云者，程子谓：“重卦皆取重义，此独不然。天一而已，但天之行一日一周，而明日又一周，有重复之象”，是也。变乾言“健”，健即乾也。或先儒传授，声相近而误尔。以，用也。学易者不一其道，六十四卦各有所用之，所谓“**存乎其人，存乎德行**”也。理一也，而修己治人，进退行藏，礼乐刑政，蹈常处变，情各异用，事各异趋，物各异处。学易者斟酌所宜，以善用其志气，则虽天地之大，而用之也专，杂卦之驳，而取之也备，此精义之学也。违其所宜用，则虽乾坤之大德，且成乎大过，况其余乎！因卦之宜，而各专所拟议，道之所以弘也。纯乾之卦，内健而外复健，纯而不已，象天之行。君子以此至刚不柔之道，自克己私，尽体天理，发愤忘食，乐以忘忧，不知老之将至，而造圣德之纯也。强者之强，强人者也；君子之强，自强者也。强人则竞；自强则纯。**乾以刚修己，坤以柔治人**。君子之配天地，道一，而用其志气者殊也。修己治人，道之大纲尽于乾坤矣。


<span id = "jump潜龙勿用"></span>
### 初九，潜龙勿用。

“初”者，筮始得之爻。“上”卦成而在上也。“九”者，过揲之策三十六，以四为一则九也。于象则一，而函三奇之画。一，全具其数；三、奇而成阳；三三凡九。阴，左一，右一，中缺其一；三二而为六。阳，清虚浩大，有形无形皆彻焉。故极乎*函三之全体*而九。阴，聚而吝于用，则虽重浊，而中固虚以受阳之施，故象数皆有所歉而俭于六。**“初”、“上”先言卦位，而后言象数**；“初”为位所自定，“上”所以成卦也。**“二”“三”“四”“五”，先言象数，而后言位**，初画已定六画之规模，听数之来增以成象也。


[彻:通也]<br>
[歉:謂口銜食不滿也。引伸爲凡未滿之偁]


伏而不见之谓“潜”。“龙”，阳升而出，阳降而蛰，绝地而游，乘气而变，纯阳之物也。**乾，纯阳，故取象焉。六爻成而龙德始就，乃随一爻而皆言龙者**，六爻相得以成象，虽在一爻，全体已具，亦可以见爻之未离乎彖也。易参三才而两之。初、二，地位；三、四，人位；五、上，天位；其常也。而易之为道，无有故常，不可为典要；**惟乾、坤为天地之定位，故分六爻为三才**。初在地之下，龙之蛰乎地中者也，故曰“潜龙”。


[蛰zhé:藏也]<br>
[绝:斷絲也。斷之則爲二、是曰絕。引申之、凡横越之曰絕。如絕河而渡是也。又絕則窮。故引申爲極。]


**“勿”者，戒止之辞。**<br>
“勿用”为占者言也。龙之为道，潜则固不用矣，无待止也。占者因其时，循其道，当体潜为德而勿用焉。**才德具足于体而效诸事**之谓用。既已为龙，才盛德成，无不可用，而用必待时以养其德。其于学也，则博学不教，内而不出；其于教也，则中道而立，引而不发；其于治也，则恭默思道，反身修德；其于出处也，则处畎亩之中，乐尧舜之道；其于事功也，则遵养时晦，行法俟命；其于志行也，则崇朴尚质，宁俭勿奢。易冒天下之道，惟占者因事而利用之，则即占即学。卦有小大，若此类卦之大者，皆可推而通之。*惟夫富贵利达，私意私欲之所为，初非潜龙，其干求闻达，不可谓之用，非易所屑告者。*张子曰：“易为君子谋，不为小人谋。”凡彖爻之有戒辞者，放此。


[非易所屑告者:以其求不德，不屑告之以真意，故不得验，是称“不可谓之用”]

### “潜龙勿用”，阳在下也。

此以下皆所谓小象，释周公之爻辞也。<br>
取一爻之画，刚柔升降，应违得失之象，与爻下之辞相拟，见辞皆因象而立也。其例有阴有阳，有中有不中，有当位有不当位，有应有不应，有承有乘，有进有退；画与位合，而乘乎其时，取义不一，所谓“周流六虚，不可为典要”，易道之所以尽变化也。


1. 初九处地位之下，五阳积刚于上，立纯阳之定体，疑无不可用者；
2. 以道在潜伏，不可以亟见，故一阳兴于地下，物荣其根，为反己退藏，固本定基，居易俟命之道，位使然也。


<span id = "jump见龙在田"></span>
### 九二，见龙在田，利见大人。

“见”者，**道行而昭示天下**之谓。“田”，地上也，人之所养也。**以重画言之，出乎地上；以内贞外悔言之，得内卦之中，德著于行**，有为之象也。六画之卦，因三画而重之；分三才之位，自画者筮者相积之数而言也。已成乎卦，则又有二卦相承之象焉。故大象以“云雷”言屯之类，就其既成之象而言也。变动不居，为道屡迁，而非术士之以一例测者比也。*龙之德，圣人也；其位，天子也*。初之“潜”，学圣之功，养晦之时。三、四之“惕”、“跃”，不履中位，为圣修之序，升闻受命之基，君子所有事，故正告以其爻之道。**二、五居中，皆为君位之定，圣道之成**，非占者所敢当，则告以龙之“见”而占者所利见也。伊尹受汤之币聘，颜子承夫子之善诱，其此象与！而时有大人，愚贱皆利戴以承其德施，亦通焉。若以利禄干进取者，见小人而邀其荣宠，渎占得此，为灾而已矣。余卦，放此。


[田:惟乾、坤为天地之定位 可言三才，三才可言天地人，地可言地上田]<br>
[愚贱:智返，少价也者][戴:分物得增益曰戴。][承:奉也。受也。]<br>
[渎:凡水所行之孔曰瀆。]<br>
[非占者所敢当:能非占者所当位，则其身周亦有利可见；时有大人：以利见于愚贱，故德可施，道可通；小人：大人广施其德，小人无德，小人者富贵利达，私意私欲，与“大人”相对。]

### “见龙在田”，德施普也。

“普”与溥通，周遍也。阳出地上，草木嘉谷皆载天之德，以发生而利于物，此造化德施之普也。大人藏密之功已至，因而见诸行事，即人情物理以行仁义象之，故为天下所利见。礼曰“先王以人情为田。”顺人情以施德，德乃周遍。以时则舜之历试，以事则文王之康功田功，以日用则质直好义，虑以下人，而邦家皆达，皆天德之下施者也。


[溥:大也。]


<span id = "jump君子终日乾乾"></span>
### 九三，君子终日乾乾，夕惕若，厉无咎。

“乾乾”，乾而又乾，健之笃也。<br>
“惕 若”，忧其行之过健而有戒也。“厉”危也。凡言“无咎”者，并宜若有咎而无之也。三、四皆人位，而**人依乎地以立功**，三尤为人事焉，故于此言君子之道。**内卦已成，乾道已定**，故曰“终日”。九二德施已普，而三尤**健行不已，必极其至**，故曰“乾乾”。**然阳刚已至，安于外卦之下**，虽进而不敢骤达于天，惟恐不胜其任， 故日“夕惕若”。其象与上九同，刚过而进不已，危道也，故“厉”。“厉”则咎矣。以“惕若”内省其“乾乾”，是以“无咎”。君子希圣之功，竭才求进，其引天下为己任也，无所疑贰，然刚于有为者，惟恐动而有咎，方“乾乾”而即“惕若”，知圣域之难登，天命之难受也。君子之德如此其敏以慎，而但言“无咎”，德至圣人，犹以无大过为难也。凡言“无咎”，小大非一，此则就君子寡过之深心而言也。


[笃:馬行頓遟也。]<br>
[普:全，广，遍]<br>
[敏:疾也]<br>
[深:深水,出桂陽南平。西入營道。咎有大小之分，君子良苦用心之小过，谨慎灵活应对则无咎。]

### “终日乾乾”，反复道也。

1. 三居下卦之上，乾象已成，反而自安其止，而以刚居刚；
1. 三为进爻，健行不已，行而复行，欲罢不能；
1. 故为终日乾乾，夕复惕若之象；不言“夕惕”者，省文。

<span id = "jump或跃在渊"></span>
### 九四，或跃在渊，无咎。

“四” 超出于下卦之上，故曰“跃”。<br>
居上卦之下，**仰承二阳而为退爻，以阳处阴，故又曰“在渊**”。或跃也，或在渊也，疑而未决。志健而虑深，则其跃也，不以躁进为咎；其在渊也，不以怯退为咎；两倶似咎而皆无咎也。未达一间而“欲罢不能”，止不如进也；“欲从末由”，进而止也。“上帝临女，勿贰尔心”，止不如进也； “俟时而后兴”，进而止也。处此者，君子忧患之府，圣人**慎动之几**，惟纯乾为道而介其时，乃能胜之。甚矣，免于咎之难也！


[介者:错综相易之几也。]
[几：微也]<br>
[内观心则欲罢不能、欲从末由；外观事则上帝临女，勿贰尔心、俟时而后兴；是以忧患慎动，免于咎]

### “或跃在渊”，进无咎也。

1. 四为阴位为退爻，而以刚处之，或跃或在渊，进退不决。
2. 然体乾而近于五，可以进矣。
3. 不进本无咎，而进亦无咎也。

<span id = "jump飞龙在天"></span>
### 九五，飞龙在天，利见大人。
纯乾之德，积清刚而履天位，天下莫测其所自，在己亦非期必而至；惟不舍其健行，一旦自致，故为“飞”之象焉。豁然一贯而天德全，天佑人助而王业成，道行则揖让而有天下，道明则教思垂于万世，占者弗敢当，学者亦弗敢自信，故为圣人作而天下“利见”之象。惟君子为能利见之，则虽尧、舜、周、孔之已没，乐其道而愿学焉，亦利见也。若小人革面以遵路，亦可为寡过之民。


[自：纯乾,引申为君子; 其:德。]<br>
[致:送詣也。詣、候至也。送而必至其処也。引伸爲召致之致。]<br>
[揖:推手曰揖。]<br>
[当：値者、持也。天下礼让祥和，占者也不敢说是自己的功劳。明达的教学思想流传万事，学易者也不敢说是自己的功劳。]

### “飞龙在天”，大人造也。

“造”，至也。大人积刚健之德，至而履乎天位，天德以凝，天命以受矣。董仲舒曰：“天积众精以自刚。”积之既盛，则有不期而自至者，故曰“飞”。

<span id = "jump亢龙有悔"></span>
### 上九，亢龙有悔。
“亢”， 自髙而抑物之谓。<br>
行之未有大失，而终不慊于心之谓“悔”。卦之六爻，**初、三、 五，三才之正位也**；二、四、上，重爻非正位，而上为天之远于人者。三爻皆阴，非阳所利，特二居地位，利于上升，故为多誉之爻，且于贞悔二象为得中。四、上 不然；上尤不切于人用。龙德，履天位而极矣，上则无余地矣。积策至于二百一十六，无余数矣。天地阴阳之撰，位与数皆无余焉，更健行不已，将何往乎？**德极其刚，行极其健**，非无一时极盛之观，而后且有悔。然不损其为龙德者，自强不息，尽其大正，则悔所不恤，圣人固不以知罪易其心也。此爻于理势皆君子之所戒，惟学问之道不然，愤乐而不知老之将至，任重道远，死而后已，不以亢悔为忧。故文言专言天道人事，而不及圣学。


[慊qiè:满足]<br>
[恤xù：憂也。救济。损龙德一时极盛之观，位数皆无；**自强不息，尽其大正**,于龙德无损]


### “亢龙有悔”，盈不可久也。

以位言之，至上而已盈，成功者退之候。天体之运，出地之极，至百八十二度半强而复入于地。行己极而必倾，不可久之象也。以数言之，过揲之策，至三十六而止，无可复加。六爻皆极其盈，惟有减损，不能增益，数之盈不可久也。象数之自然，天不能违，况圣人乎！**然圣人知其不可久，虽有悔而不息其刚健，则于龙德无损焉**。

<span id = "jump见群龙无首"></span>
### 用九，见群龙无首，吉。

“用九”，六爻皆九，阳极而动也。<br>
旧说以为筮得乾者，六爻皆动，则占此爻。<br>
“用”者，动而见于行事之谓。筮法：归奇为不用之余，过揲为所用之数。六爻过揲之策，皆四其九。归奇之十三，不成象数而不用。其所用以合天道、占人事者，皆九也，故曰“用九”。


“见” 者，学易者明其理，占易者知其道，因而见天则以尽人能，则吉。六爻皆具象数之全，秉至刚之德，**各乘时以自强**。二、五虽尊履中位，而志同德齐，相与为群，无 贵贱之差等。既为群矣，何首何从之有？“无首”者，无所不用其极之谓也。为潜，为见，为跃，为飞，为亢，因其时而乘之耳。规其大，尤慎其小；敦其止，尤敏其行；一以贯之, 而非执一以强贯乎万也。博学而详说，乃以反约；无适无莫，而后比于义。能见此者，庶几于自强不息之天德，而吉应之矣。


邪说波行，皆有首而违天则者也。如近世陆、王之学，窃释氏立宗之旨，单提—义，秘相授受，终流为无忌惮之小人，而凶随之，其炯鉴已。王弼附老氏“不敢为天下先”之说，谓“无首”为藏头缩项之术，则是孤龙而丧其元也。本义因之，所不敢从。


### “用九”，天德不可为首也。

天无自体，尽出其用以行四时，生百物，无体不用，无用非其体。六爻皆老阳，极乎九而用之，非天德其能如此哉！天之德，无大不届，无小不察，周流六虚，肇造万有，皆其神化，未尝以一时一物为首而余为从。以朔旦、冬至为首者，人所据以起算也。以春为首者，就草木之始见端而言也。生杀互用而无端，晦明相循而无间，普物无心，运动而不息，何首之有？天无首，人不可据一端以为之首。见此时知其不可，则自强不息，终始一贯，故足以承天之吉。


<span id = "jump大哉乾元"></span>
## 彖曰：大哉乾元，万物资始，乃统天。

文王以全卦所具之德，统爻之变者谓之彖。言彖曰者，孔子释彖辞之所言如此也。象曰义同。<br>
物皆有本，事皆有始，所谓“元”也。易之言“元”者多矣，惟纯乾之为“元”，以太和清刚之气，动而不息，无大不届，无小不察，入乎地中，出乎地上，发起生化之理，肇乎形，成乎性，以兴起有为而见乎德；则凡物之本、事之始，皆此以倡先而起用，故其大莫与伦也。木、火、水、金，川融、山结，灵、蠢、动、植，皆天至健之气以为资而肇始。乃至人所成能，信、义、智、勇、礼、乐、刑、政，以成典物者，皆纯乾之德；命人为性，自然不睹不闻之中，发为侧悱，不容已之几，以造群动而见德，亦莫非此元为之资。**在天谓之元，在人谓之仁**。天无心，不可谓之仁；人继天，不可谓之元；其实一也。故曰，元即仁也，天人之谓也。乾之为用，其大如此，岂徒万物之所资哉！天之所以为大，以运五气，以行四时，以育万物者，莫非乾以为之元也，故曰“乃统天”。“乃”者，**推其极而赞之之辞**。


[统天:言皆乾元之德]


尝推论之：元在人而为仁，然而人心之动善恶之几，皆由乎初念，岂元之定为仁哉！谓人之仁即元者，谓乾之元也。**自然之动，不杂乎物欲，至刚也**；足以兴四端万善而不伤于物者，至和也；此乃体乾以为初心者也。夫人尤忌于羞恶，不辨于是非，不勤于恭敬，乃至残忍刻薄而丧其恻隐，皆由于惰窳不振起之情，因仍私利之便而与阴柔重浊之物欲相昵而安；是以**随物意移，不能自强而施强于物**，故虽躁动烦劳，无须臾之静，而心之偷惰，听役于小体以怀安者，弱莫甚焉。惟其违乎乾之德，是以一念初起，即陷于非僻而成乎不仁。惟以乾为元而不杂以阴柔，行乎其所不容已，恻然一动之心，强行而不息，与天通理，则仁于此显焉。故曰元即仁者，言乾之元也，健行以始之谓也。故惟乾之元为至大也。


[窳yǔ:污窬也。]<br>
[小体：乾体大而私体小  安者：靜也。]<br>
[僻：偏。非僻：不正当的偏僻之处。]<br>
[痛也。从心。]


### 云行雨施，品物流形。

天气行于太虚之中，**氤氳流动者，莫著于云；其施于地以被万物者，莫著于雨**。言其著者，则其轻微周密，于视不见、听不闻之中，无时不行，无物不施者，可知已。“品物”，物类不一，而各成其章之谓。“流形”，理气流行于形中也。行焉施焉而无所阻，流于品物成形之中而无不贯，亨之至盛者矣。<br>
自其资始而统天，为**神化流通之宰**者，则曰元。


**自其一元之用，充周洋溢，与地通彻无间，而于万物无小不达者，则谓之亨**。故可分而为二德，抑可合言之曰“大亨”。始而不可以施行，其始不大；亨非其始之所统，必有不亨。本义“占者大亨”之说，本与文言四德之旨不相悖。非乾之元，非云行雨施之亨，又何以能大亨？夫岂小人不仁无礼，侥一时之遭遇，快意以逞之为大亨乎？舍彖传以说彖辞，不信圣人，而信鬻术者之陋说哉！


[品:衆庶也。从三口。]


### 大明终始，六位时成，时乘六龙以御天。乾道变化，各正性命，保合太和，乃利贞。

此通释利贞之义。“大明”，天之明也。“六位”、六爻之位。“时成”，随时而刚健之德皆成也。“六龙”，六爻之阳。“乘”之者，纯乾之德，合六为一，如乘六马共驾一车也。“御”，驱策而行之于轨道也。以化言谓之天，以德言谓之乾。乾以纯健不息之德，御气化而行乎四时百物，各循其轨道，则虽变化无方，**皆以乾道为大正，而品物之性命，各成其物则不相悖害，而强弱相保，求与相合，以协于太和，是乃贞之所以利，利之无非贞也**。以圣人之德拟之，自诚而明者，察事物之所宜，一几甫动，终始不爽，自稚讫老，随时各当，变而不失其正，益万物而物不知，与天之并行并育，成两间之大用，而无非太和之天钧所运者，同一利贞也。


[大正：纯阳之德变化万有而无所偏私，其德大也，其施广也]<br>
[间：隙也。言天地]<br>
[钧：制陶器所用的转轮]


盖尝即物理而察之：草木、虫鱼、鸟兽，以至于人，灵顽动植之不一；乃其为物也，枝叶华实，柯干根荄之微，鱗介羽毛，爪齿官窍，骨脉筋髓，府藏荣卫之细，相函相辅，相就相避，相输相受，纤悉精匀，玲珑通彻，以居其性，凝其命，宣其气，藏其精，导其利，违其害，成其能，效其功，极至于目不可得而辨，手不可得而揣者，经理精微，各如其分，而无不利者无不贞焉。天之聪明，于斯昭著；人之聪明，皆秉此以效法，而终莫能及也。各如其分，则皆得其正。**其明者，无非诚也，故曰“大明”**也。自有生物以来，讫于终古，荣枯生死，屈伸变化之无常，而不爽其则。有物也，必有则也。利于物者，皆贞也。方生之始，**形有稚壮小大，用有强弱昏明之差**，而当其萌芽，即函其体于纤细之中，有所充周，而非有增益，则 **终在始之中** ；而明终以明始，乃诚始而诚终，故曰“大明终始”而“六位时成”也。是惟纯乾之德，太和之气，洋溢泱洽，即形器以保其微弱，合其经讳，故因时奠位，六龙各效其能，以遵一定之轨，而品物于斯利焉，无不贞者无不利，故曰“时乘六龙”而“利贞”。乾之以其性情，成其功效，统天始物，纯一清刚，善动而不息，岂徒其气为之哉！理为之也。**合始终于一贯，理不息于气之中也**。法天者，可知利用崇德之实矣。


[奠:稳固地安置。]


### 首出庶物，万国咸宁。

此则言圣人体乾之功用也。<br>
积纯阳之德，合一无间，无私之至，不息之诚，则所性之几发于不容已者。于人之所当知者而先知之，于人之所当觉者而先觉之，通其志，成其务，以建元后父母之极，乾之元亨也。因而施之于天下，知无不明，处无不当，教养劝威，保合于中节之和，而天下皆蒙其利，不失其正，万国之咸宁，乾之利贞也。


凡彖传于释彖之余，皆以人事终之，大小险易，各如其象之德，学易者可法，筮者可戒。惟乾言圣人之上治，尧、舜而下，莫敢当焉。学易者不可躐等而失下学之素。若筮者得纯乾之卦，必所问之非义，筮人之不诚，神不屑告，而策偶成象；又或天下将有圣作物睹之征，而偶见其兆也。


[首:一也，纯阳之德也]<br>
[容:让，允许]<br>
[极:言乾坤之大者]<br>
[利贞:贞之利也]<br>
[险:(險) 阻難也。险易:难易也。]<br>
[躐liè :践踏，踩。]<br>
[素:白緻繒也。本来的，质朴、不加修饰的]<br>
[策:馬箠也。]
